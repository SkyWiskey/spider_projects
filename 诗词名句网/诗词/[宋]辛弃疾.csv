[宋]辛弃疾,《永遇乐·京口北固亭怀古》,千古江山，英雄无觅，孙仲谋处。舞榭歌台，风流总被、雨打风吹去。展开全文斜阳草树，寻常巷陌，人道寄奴曾住。想当年，金戈铁马，气吞万里如虎。元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？
[宋]辛弃疾,《青玉案·元夕》,东风夜放花千树，更吹落，星如雨。展开全文宝马雕车香满路。凤箫声动，玉壶光转，一夜鱼龙舞。蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。
[宋]辛弃疾,《西江月·夜行黄沙道中》,明月别枝惊鹊，清风半夜鸣蝉。稻花香里说丰年，听取蛙声一片。展开全文七八个星天外，两三点雨山前。旧时茅店社林边，路转溪桥忽见。
[宋]辛弃疾,《西江月·画栋新垂帘幕》,画栋新垂帘幕，华灯未放笙歌。一杯潋滟泛金波。先向太夫人贺。富贵吾应自有，功名不用渠多。只将绿鬓抵羲娥。金印须教斗大。
[宋]辛弃疾,《西江月·风月亭危致爽》,风月亭危致爽，管弦声脆休催。主人只是旧时怀。锦瑟旁边须醉。玉殿何须侬去，沙堤只要公来。看看红药又翻阶。趁取西湖春会。
[宋]辛弃疾,《西江月·贪数明朝重九》,贪数明朝重九。不知过了中秋。人生有得许多愁。惟有黄花如旧。万象亭中殢酒。九江阁上扶头。城鸦唤我醉归休。细雨斜风时候。
[宋]辛弃疾,《西江月·一柱中擎远碧》,一柱中擎远碧，两峰旁倚高寒。横陈削就短长山。莫把一分增减。我望云烟目断，人言风景天慳。被公诗笔尽追还。更上层楼一览。
[宋]辛弃疾,《西江月·堂上谋臣帷幄》,堂上谋臣帷幄，边头猛将干戈。天时地利与人和。燕可伐与曰可。此日楼台鼎鼐，他时剑履山河。都人齐和大风歌。管领群臣来贺。
[宋]辛弃疾,《西江月·宫粉厌涂娇额》,宫粉厌涂娇额，浓妆要压秋花。西真人醉忆仙家。飞珮丹霞羽化。十里芬芳未足，一亭风露先加。杏腮桃脸费铅华。终惯秋蟾影下。
[宋]辛弃疾,《西江月·且对东君痛饮》,且对东君痛饮，莫教华发空催。琼瑰千字已盈怀。消得津头一醉。展开全文休唱阳关别去，只今凤诏归来。五云两两望三台。已觉精神聚会。
[宋]辛弃疾,《西江月·剩欲读书已懒》,胜欲读书已懒，只因多病长闲。听风听雨小窗眠。过了春光太半。展开全文往事如寻去鸟，清愁难解连环。流莺不肯入西园。唤起画梁飞燕。
[宋]辛弃疾,《西江月·金粟如来出世》,金粟如来出世，蕊宫仙子乘风。清香一袖意无穷。洗尽尘缘千种。展开全文长为西风作主，更居明月光中。十分秋意与玲珑。拚却今宵无梦。
[宋]辛弃疾,《西江月·八万四千偈後》,八万四千偈后，更谁妙语披襟。纫兰结佩有同心。唤取诗翁来饮。展开全文镂玉裁冰著句，高山流水知音。胸中不受一尘侵。却怕灵均独醒。
[宋]辛弃疾,《西江月·粉面都成醉梦》,粉面都成醉梦，霜髯能几春秋。来时诵我伴牢愁。一见尊前似旧。诗在阴何侧畔，字居罗赵前头。锦囊来往几时休。已遣蛾眉等候。
[宋]辛弃疾,《西江月·人道偏宜歌舞》,人道偏宜歌舞，天教只入丹青。喧天画鼓要他听。把著花枝不应。何处娇魂瘦影，向来软语柔情。有时醉里唤卿卿。却被傍人笑问。
[宋]辛弃疾,《西江月·千丈悬崖削翠》,千丈悬崖削翠，一川落日镕金。白鸥来往本无心。选甚风波一任。展开全文别浦鱼肥堪脍，前村酒美重斟。千年往事已沈沈。闲管兴亡则甚。
[宋]辛弃疾,《西江月·秀骨青松不老》,秀骨青松不老，新词玉佩相磨。灵槎准拟泛银河。剩摘天星几个。奠枕楼东风月，驻春亭上笙歌。留君一醉意如何。金印明年斗大。
[宋]辛弃疾,《鹧鸪天·秋水长廊水石间》,秋水长廊水石间。有谁来共听潺湲。羡君人物东西晋，分我诗名大小山。穷自乐，懒方闲。人间路窄酒杯宽。看君不了痴儿事，又似风流靖长官。
[宋]辛弃疾,《鹧鸪天·壮岁旌旗拥万夫》,壮岁旌旗拥万夫。锦襜突骑渡江初。燕兵夜娖银胡?，汉箭朝飞金仆姑。追往事，叹今吾。春风不染白髭须。都将万字平戎策，换得东家种树书。
[宋]辛弃疾,《鹧鸪天·上巳风光好放怀》,上巳风光好放怀。忆君犹未看花回。茂林映带谁家竹，曲水流传第几杯。摛锦绣，写玫瑰。长年富贵属多才。要知此日生男好，曾有周公祓禊来。
[宋]辛弃疾,《鹧鸪天·去岁君家把酒杯》,去岁君家把酒杯。雪中曾见牡丹开。而今纨扇薰风里，又见疏枝月下梅。欢几许，醉方回。明朝归路有人摧。低声待向他家道，带得歌声满耳来。
[宋]辛弃疾,《鹧鸪天·著意寻春懒便回》,著意寻春懒便回。何如信步两三杯。山才好处行还倦，诗未成时雨早催。携竹杖，更芒鞋。朱朱粉粉野蒿开。谁家寒食归宁女，笑语柔桑陌上来。
[宋]辛弃疾,《鹧鸪天·水底明霞十顷光》,水底明霞十顷光。天教铺锦衬鸳鸯。最怜杨柳如张绪，却笑莲花似六郎。方竹簟，小胡床。晚风消得许多凉。背人白鸟都飞去，落日残□更断肠。
[宋]辛弃疾,《鹧鸪天·漠漠轻□拨不开》,漠漠轻阴拨不开。江南细雨熟黄梅。有情无意东边日，已怒重惊忽地雷。展开全文云柱础，水楼台。罗衣费尽博山灰。当时一识和羹味，便道为霖消息来。
[宋]辛弃疾,《鹧鸪天·有甚闲愁可皱眉》,有甚闲愁可皱眉。老怀无绪自伤悲。百年旋逐花阴转，万事长看鬓发知。溪上枕，竹间棋。怕寻酒伴懒吟诗。十分筋力夸强健，只比年时病起时。
[宋]辛弃疾,《鹧鸪天·白苎新袍入嫩凉》,白苧新袍入嫩凉。春蚕食叶响回廊。禹门已准桃花浪，月殿先收桂子香。展开全文鹏北海，凤朝阳。又携书剑路茫茫。明年此日青云去，却笑人间举子忙。
[宋]辛弃疾,《鹧鸪天·莫上扁舟向剡溪》,莫上扁舟向剡溪。浅斟低唱正相宜。从□犬吠千家白，且与梅成一段奇。香暖处，酒醒时。画檐玉箸已偷垂。笑君解释春风恨，倩拂蛮笺只费诗。
[宋]辛弃疾,《鹧鸪天·陌上柔条初破芽》,陌上柔条初破芽。东邻蚕种已生些。平冈细草鸣黄犊，斜日寒林点暮鸦。山远近，路横斜。青旗沽酒有人家。城中桃李愁风雨，春在溪头野荠花。
[宋]辛弃疾,《鹧鸪天·春日平原荠菜花》,春入平原荠菜花。新耕雨後落群鸦。多情白发春无奈，晚日青帘酒易赊。展开全文闲意态，细生涯。牛栏西畔有桑麻。青裙缟袂谁家女，去趁蚕生看外家。
[宋]辛弃疾,《鹧鸪天·千丈清溪百步雷》,千丈清溪百步雷。柴门都向水边开。乱云剩带炊烟去，野水闲将白影来。展开全文穿窈窕，历崔嵬。东林试问几时栽。动摇意态虽多竹，点缀风流却少梅。
[宋]辛弃疾,《鹧鸪天·敧枕婆娑两鬓霜》,敧枕婆娑两鬓霜。起听檐溜碎喧江。那边云筋销啼粉，这里车轮转别肠。诗酒社，水云乡。可堪醉墨几淋浪。展开全文画图恰似归家梦，千里河山寸许长。
[宋]辛弃疾,《鹧鸪天·欲上高楼去避愁》,欲上高楼去避愁，愁还随我上高楼。经行几处江山改，多少亲朋尽白头！展开全文归休去，去归休，不成人总要封侯。浮云出处元无定，得似浮云也自由。
[宋]辛弃疾,《鹧鸪天·别恨妆成白发新》,别恨妆成白发新。空教儿女笑阵人。醉寻夜雨旗亭酒，梦断东风辇路尘。骑騄駬，籋青云。看公冠佩玉阶春。忠言句句唐虞际，便是人间要路津。
[宋]辛弃疾,《鹧鸪天·樽俎风流有几人》,樽俎风流有几人。当年未遇已心亲。金陵种柳欢娱地，庾岭逢梅寂寞滨。樽似海，笔如神。故人南北一般春。玉人好把新妆样，淡画眉儿浅注唇。
[宋]辛弃疾,《鹧鸪天·指点斋尊特地开》,指点斋尊特地开。风帆莫引酒船回。方惊共折津头柳，却喜重寻岭上梅。催月上，唤风来。莫愁瓶罄耻金罍。只愁画角楼头起，急管哀弦次第催。
[宋]辛弃疾,《鹧鸪天·困不成眠奈夜何》,困不成眠奈夜何。情知归未转愁多。暗将往事思量遍，谁把多情恼乱他。些底事，误人哪。不成真个不思家。娇痴却妒香香睡，唤起醒松说梦些。
[宋]辛弃疾,《鹧鸪天·梦断京华故倦游》,梦断京华故倦游。只今芳草替人愁。阳关莫作三叠唱，越女应须为我留。看逸韵，自名流。青衫司马且江州。君家兄弟真堪笑，个个能修五凤楼。
[宋]辛弃疾,《鹧鸪天·一夜清霜变鬓丝》,一夜清霜变鬓丝。怕愁刚把酒禁持。玉人今夜相思不，想见频将翠枕移。真个恨，未多时。也应香雪减些儿。菱花照面须频记，曾道偏宜浅画眉。
[宋]辛弃疾,《鹧鸪天·木落山高一夜霜》,木落山高一夜霜。北风驱雁又离行。无言每觉情怀好，不饮能令兴味长。频聚散，试思量。为谁春草梦池塘。中年长作东山恨，莫遣离歌苦断肠。
[宋]辛弃疾,《鹧鸪天·桃李漫山过眼空》,桃李漫山过眼空。也宜恼损杜陵翁。若将玉骨冰姿比，李蔡为人在下中。寻驿使，寄芳容。垅头休放马蹄松。吾家离落黄昏後，剩有西湖处士风。
[宋]辛弃疾,《鹧鸪天·晚岁躬耕不怨贫》,晚岁躬耕不怨贫。只鸡斗酒聚比邻。都无晋宋之间事，自是羲皇以上人。千载後，百篇存。更无一字不清真。若教王谢诸郎在，未抵柴桑陌上尘。
[宋]辛弃疾,《鹧鸪天·发底青青无限春》,发底青青无限春。落红飞雪谩纷纷。黄花也伴秋光老，何事尊前见在身。书万卷，笔如神。眼看同辈上青云。个中不许儿童会，只恐功名更逼人。
[宋]辛弃疾,《鹧鸪天·绿鬓都无白发侵》,绿鬓都无白发侵。醉时拈笔越精神。爱将芜语追前事，更把梅花比那人。回急雪，遏行云。近时歌舞旧时情。君侯要识谁轻重，看取金杯几许深。
[宋]辛弃疾,《鹧鸪天·泉上长吟我独清》,泉上长吟我独清。喜君来共雪争明。已惊并水鸥无色，更怪行沙蟹有声。添爽气，动雄情。奇因六出忆陈平。却嫌鸟雀投林去，触破当楼云母屏。
[宋]辛弃疾,《鹧鸪天·莫殢春光花下游》,莫殢春光花下游。便须准备落花愁。百年雨打风吹却，万事三平二满休。将扰扰，付悠悠。此生於世百无忧。新愁次第相抛舍，要伴春归天尽头。
[宋]辛弃疾,《鹧鸪天·翰墨诸君久擅场》,翰墨诸君久擅场。胸中书传许多香。苦无丝竹衔杯乐，却看龙蛇落笔忙。闲意思，老风光。酒徒今有几高阳。黄花不怯秋风冷，只怕诗人两鬓霜。
[宋]辛弃疾,《鹧鸪天·万事纷纷一笑中》,万事纷纷一笑中。渊明把菊对秋风。细看爽气今犹在，惟有南山一似翁。情味好，语言工。三贤高会古来同。谁知止酒停云老，独立斜阳数过鸿。
[宋]辛弃疾,《鹧鸪天·点尽苍苔色欲空》,点尽苍苔色欲空。竹篱茅舍要诗翁。花余歌舞欢娱外，诗在经营惨淡中。听软语，笑衰容。一枝斜坠翠鬟松。浅颦轻笑谁堪醉，看取萧然林下风。
[宋]辛弃疾,《鹧鸪天·病绕梅花酒不空》,病绕梅花酒不空。齿牙牢在莫欺翁。恨无飞雪青松畔，却放疏花翠叶中。冰作骨，玉为容。当年宫额鬓云松。直须烂醉烧银烛，横笛难堪一再风。
[宋]辛弃疾,《鹧鸪天·石壁虚云积渐高》,石壁云积渐高。溪声绕屋几周遭。自从一两花零乱，却爱微风草动摇。呼玉友，荐溪毛。殷勤野老苦相邀。杖藜忽避行人去，认是翁来却过桥。
[宋]辛弃疾,《鹧鸪天·自古高人最可嗟》,自古高人最可嗟。只因疏懒取名多。居山一似庚桑楚，种树真成郭橐驼。云子饭，水晶瓜。林间携客更烹茶。君归休矣吾忙甚，要看蜂儿趁晚衙。
[宋]辛弃疾,《鹧鸪天·谁共春光管日华》,谁共春光管日华。朱朱纷纷野蒿花。闲愁投老无多子，酒病而今较减些。山远近，路横斜。正无聊处管弦哗。去年醉处犹能记，细数溪边第几家。
[宋]辛弃疾,《鹧鸪天·占断雕栏只一株》,占断雕栏只一株。春风费尽几工夫。天香夜染衣犹湿，国色朝酣酒未苏。娇欲语，巧相扶。不妨老斡自扶疏。恰如翠幕高堂上，来看红衫百子图。
[宋]辛弃疾,《鹧鸪天·翠盖牙签几百株》,翠盖牙签几百株。杨家姊妹夜游初。五花结队香如雾，一朵倾城醉未苏。闲小立，困相扶。夜来风雨有情无。愁红惨绿今宵看，却似吴宫教阵图。
[宋]辛弃疾,《鹧鸪天·浓紫深红一画图》,浓紫深红一画图。中间更著玉盘盂。先裁翡翠装成盖，更点胭脂染透酥。香潋滟，锦模糊。主人长得醉工夫。莫携弄玉栏边去，羞得花枝一朵无。
[宋]辛弃疾,《鹧鸪天·鸡鸭成群晚不收》,鸡鸭成群晚不收。桑麻长过屋山头。有何不可吾方羡，要底都无饱便休。新柳树，旧沙洲。去年溪打那边流。自言此地生儿女，不嫁金家即聘周。
[宋]辛弃疾,《鹧鸪天·是处移花是处开》,是处移花是处开。古今兴废几池台。背人翠羽偷鱼去，抱蕊黄须趁蝶来。掀老瓮，拨新醅。客来且尽两三杯。日高盘馔供何晚，市远鱼鲑买未回。
[宋]辛弃疾,《鹧鸪天·翦烛西窗夜未阑》,翦烛西窗夜未阑。酒豪诗兴两联系。香喷瑞兽金三尺，人插云梳玉一弯。展开全文倾笑语，捷飞泉。觥筹到手莫留连。明朝再作东阳约，肯把鸾胶续断弦。
[宋]辛弃疾,《鹧鸪天·晚日寒鸦一片愁》,晚日寒鸦一片愁。柳塘新绿却温柔。若教眼底无离恨，不信人间有白头。肠已断，泪难收。相思重上小红楼。情知已被山遮断，频倚阑干不自由。
[宋]辛弃疾,《鹧鸪天·翠竹千寻上薜萝》,翠竹千寻上薜萝。东湖经雨又增波。只因买得青山好，却恨归来白发多。明画烛，洗金荷。主人起舞客齐歌。醉中只恨欢娱少，明日醒时奈病何。
[宋]辛弃疾,《鹧鸪天·唱彻阳关泪未乾》,唱彻阳关泪未乾。功名馀事且加餐。浮天水送无穷树，带雨云埋一半山。今古恨，几千般。只应离合是悲欢。江头未是风波恶，别有人间行路难。
[宋]辛弃疾,《鹧鸪天·枕簟溪堂冷欲秋》,枕簟溪堂冷欲秋。断云依水晚来收。红莲相倚浑如醉，白鸟无言定自愁。书咄咄，且休休。一丘一壑也风流。不知筋力衰多少，但觉新来懒上楼。
[宋]辛弃疾,《鹧鸪天·欲上高楼去避愁》,欲上高楼去避愁。愁还随我上高楼。经行几处江山改，多少亲朋尽白头。归休去，去归休。不成人总要封侯。浮云出处元无定，得似浮云也自由。
[宋]辛弃疾,《鹧鸪天·一片归心拟乱云》,一片归心拟乱云。春来谙尽恶黄昏。不堪向晚檐前雨，又待今宵滴梦魂。炉烬冷，鼎香氛。酒寒谁遣为重温。何人柳外横双笛，客耳那堪不忍闻。
[宋]辛弃疾,《鹧鸪天·一片归心拟乱云》,一片归心拟乱云，春来谙尽恶黄昏。不堪向晚檐前雨，又待今宵滴梦魂。展开全文炉烬冷，鼎香氛，酒寒谁遣为重温？何人柳外横斜笛？客耳那堪不忍闻！
[宋]辛弃疾,《鹧鸪天·困不成眠奈夜何》,困不成眠奈夜何！情知归未转愁多。暗将往事思量遍，谁把多情恼乱他？展开全文些底事，误人哪，不成真个不思家。娇痴却妒香香睡，唤起醒松说梦些。
[宋]辛弃疾,《鹧鸪天·趁得东风汗漫游》,趁得东风汗漫游。见他歌後怎生愁。事如芳草春长在，人似浮云影不留。眉黛敛，眼波流。十年薄幸谩扬州。明朝短棹轻衫梦，只在溪南罨画楼。
[宋]辛弃疾,《鹧鸪天·叹息频年廪未高》,叹息频年廪未高。新词空贺此丘遭。遥知醉帽时时落，见说吟鞭步步摇。乾玉唾，秃锥毛。只今明月费招邀。最怜乌鹊南飞句，不解风流见二乔。
[宋]辛弃疾,《鹧鸪天·戏马台前秋雁飞》,戏马台前秋雁飞。管弦歌舞更旌旗。要知黄菊清高处，不入当年二谢诗。倾白酒，绕东篱。只於陶令有心期。明朝重九浑潇洒，莫使尊前欠一枝。
[宋]辛弃疾,《鹧鸪天·水荇参差动绿波》,水荇参差动绿波。一池蛇影噤群蛙。因风野鹤饥犹舞，积雨山栀病不花。名利处，战争多。门前蛮触日干戈。不知更有槐安国，梦觉南柯日未斜。
[宋]辛弃疾,《水龙吟·登建康赏心亭》,楚天千里清秋，水随天去秋无际。遥岑远目，献愁供恨，玉簪螺髻。展开全文落日楼头，断鸿声里，江南游子。把吴钩看了，栏干拍遍，无人会，登临意。休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人唤取红巾翠袖，揾[1]英雄泪！
[宋]辛弃疾,《水调歌头·落日古城角》,落日古城角，把酒劝君留。长安路远，何事风雪敝貂裘。散尽黄金身世，不管秦楼人怨，归计狎沙鸥。明夜扁舟去，和月载离愁。功名事，身未老，几时休。诗书万卷，致身须到古伊周。莫学班超投笔，纵得封侯万里，憔悴老边州。何处依刘客，寂寞赋登楼。
[宋]辛弃疾,《水调歌头·官事未易了》,官事未易了，且向酒边来。君如无我，问君怀抱向谁开。但放平生丘壑，莫管旁人嘲骂，深蛰要惊雷。白发还自笑，何地置衰颓。五车书，千石饮，百遍才。新词未到，琼瑰先梦满吾怀。已过西风重九，且要黄花入手，诗兴未关梅。君要花满县，桃李趁时栽。
[宋]辛弃疾,《水调歌头·千里渥洼种》,千里渥洼种，名动帝王家。金銮当日奏草，落笔万龙蛇。带得无边春下，等待江山都老，教看鬓方鸦。莫管钱流地，且拟醉黄花。唤双成，歌弄玉，舞绿华。一觞为饮千岁，江海吸流霞。闻道清都帝所，要挽银河仙浪，西北洗胡沙。回首日边去，云里认飞车。
[宋]辛弃疾,《水调歌头·文字觑天巧》,文字觑天巧，亭榭定风流。平生丘壑，岁晚也作稻粱谋。五亩园中秀野，一水田将绿绕，?稏不胜秋。饭饱对花竹，可是便忘忧。吾老矣，探禹穴，欠东游。君家风月几许，白鸟去悠悠。插架牙签万轴，射虎南山一骑，容我揽鬚不。更欲劝君酒，百尺卧高楼。
[宋]辛弃疾,《水调歌头·万事一杯酒》,万事一杯酒，长叹复长歌。杜陵有客，刚赋云外筑婆娑。须信功名儿辈，谁识年来心事，古井不生波。种种看余发，积雪就中多。二三子，问丹桂，倩素娥。平生萤雪，男儿无奈五车何。看取长安得意，莫恨春风看尽，花柳自蹉砣。今夕且欢笑，明月镜新磨。
[宋]辛弃疾,《水调歌头·岁岁有黄菊》,岁岁有黄菊，千载一东篱。悠然政须两字，长笑退之诗。自古此山元有，何事当时才见，此意有谁知。君起更斟酒，我醉不须辞。回首处，云正出，鸟倦飞。重来楼上，一句端的与君期。都把轩窗写遍，更使儿童诵得，归去来兮辞。万卷有时用，植杖且耘耔。
[宋]辛弃疾,《水调歌头·渊明最爱菊》,渊明最爱菊，三径也栽松。何人收拾，千载风味此山中。手把离骚读遍，自扫落英餐罢，杖屦晓霜浓。皎皎太独立，更插万芙蓉。水潺湲，云澒洞，石巃嵸。素琴浊酒唤客，端有古人风。却怪青山能巧，政尔横看成岭，转面已成峰。诗句得活法，日月有新工。
[宋]辛弃疾,《水调歌头·相公倦台鼎》,相公倦台鼎，要伴赤松游。高牙千里东下，笳鼓万貔貅。试问东山风月，更著中年丝竹，留得谢公不。孺子宅边水，云影自悠悠。占古语，方人也，正黑头。穹龟突兀千丈，石打玉溪流。金印沙堤时节，画栋珠帘云雨，一醉早归休。贱子亲再拜，西北有神州。
[宋]辛弃疾,《水调歌头·四坐且勿语》,四坐且勿语，听我醉中吟。池塘春草未歇，高树变鸣禽。鸿雁初飞江上，蟋蟀还来床下，时序百年心。谁要卿料理，山水有清音。欢多少，歌长短，酒浅深。而今已不如昔，后定不如今。闲处直须行乐，良夜更教秉烛，高曾惜分阴。白发短如许，黄菊倩谁簪。
[宋]辛弃疾,《水调歌头·折尽武昌柳》,折尽武昌柳，挂席上潇湘。二年鱼鸟江上，笑我往来忙。富贵何时休问，离别中年堪恨，憔悴鬓成霜。丝竹陶写耳，急羽且飞觞。序兰亭，歌赤壁，绣衣香。使君千骑鼓吹，风采汉侯王。莫把骊驹频唱，可惜南楼佳处，风月已凄凉。在家贫亦好，此语试平章。
[宋]辛弃疾,《水调歌头·造物故豪纵》,造物故豪纵，千里玉鸾飞。等闲更把，万斛琼粉盖颇黎。好卷垂虹千丈，只放冰壶一色，云海路应迷。老子旧游处，回首梦耶非。谪仙人，鸥鸟伴，两忘机。掀髯把酒一笑，诗在片帆西。寄语烟波旧侣，闻道莼鲈正美，休制芰荷衣。上界足官府，汗漫与君期。
[宋]辛弃疾,《水调歌头·万事到白发》,万事到白发，日月几西东。羊肠九折歧路，老我惯经从。竹树前溪风月，鸡酒东家父老，一笑偶相逢。此乐竟谁觉，天外有冥鸿。味平生，公与我，定无同。玉堂金马，自有佳处著诗翁。好锁云烟窗户，怕入丹青图画，飞去了无踪。此语更痴绝，真有虎头风。
[宋]辛弃疾,《水调歌头·簪履竟晴昼》,簪履竟晴昼，画戟插层霄。红莲幕底风定，香雾不成飘。螺髻梅妆环列，凤管檀糟交泰，回雪无纤腰。觞酒荡寒玉，冰颊醉江潮。颂丰功，祝难老，沸民谣。晓庭梅蕊初绽，定报鼎羹调。龙衮方思勋旧，已覆金瓯名姓，行看紫泥褒。重试补天手，高插侍中貂。
[宋]辛弃疾,《水调歌头·上古八千岁》,上古八千岁，才是一春秋。不应此日，刚把七十寿君侯。看取垂天云翼，九万里风在下，与造物同游。君欲计岁月，当试问庄周。醉淋浪，歌窈窕，舞温柔。从今杖屦南涧，白日为君留。闻道钧天帝所，频上玉卮春酒，冠珮拥龙楼。快上星辰去，名姓动金瓯。
[宋]辛弃疾,《水调歌头·泰岳倚空碧》,泰岳倚空碧，汶□卷云寒。萃兹山水奇秀，列宿下人寰。八世家传素业，一举手攀丹桂，依约笑谈间。宾幕佐储副，和气满长安。分虎符，来近甸，自金銮。政平讼简无事，酒社与诗坛。曾看沙堤归去，应使神京再复，款曲问家山。玉佩揖空阔，碧雾翳苍鸾。
[宋]辛弃疾,《水调歌头·木末翠楼出》,木末翠楼出，诗眼巧安排。天公一夜，削出四面玉崔嵬。畴昔此山安在，应为先生见挽，万马一时来。白鸟飞不尽，却带夕阳回。劝公饮，左手蟹，右手杯。人间万事变灭，今古几池台。君看庄生达者，犹对山林皋壤，哀乐未忘怀。我老尚能赋，风月试追陪。
[宋]辛弃疾,《水调歌头·唤起子陆子》,唤起子陆子，经德问何如。万锺於我何有，不负古人书。闻道千章松桂，剩有四时柯叶，霜雪岁寒馀。此是瑱山境，还似象山无。耕也馁，学也禄，孔子徒。青衫毕竟升斗，此意正关渠。天地清宁高下，日月东西寒暑，何用著工夫。两字君勿惜，借我榜吾庐。
[宋]辛弃疾,《水调歌头·十里深窈窕》,十里深窈窕，万瓦碧参差。青山屋上，流水屋下绿横溪。真得归来笑语，方是闲中风月，剩费酒边诗。点检歌舞了，琴罢更围棋。王家竹，陶家柳，谢家池。知君勋业未了，不是枕流时。莫向痴儿说梦，且作山人索价，颇怪鹤书迟。一事定嗔我，已办北山移。
[宋]辛弃疾,《水调歌头·我志在寥阔》,我志在寥阔，畴昔梦登天。摩挲素月，人世俯仰已千年。有客骖麟并凤，云遇青山赤壁，相约上高寒。酌酒援北斗，我亦虱其间。少歌曰，神甚放，形则眠。鸿鹄一再高举，天地睹方圆。欲重歌兮梦觉，推枕惘然独念，人事底亏全。有美人可语，秋水隔娟娟。
[宋]辛弃疾,《水调歌头·酒罢且勿起》,酒罢且勿起，重挽史君须。一身都是和气，别去意何如。我辈情钟休问，父老田头说尹，泪落独怜渠。秋水见毛发，千尺定无鱼。望清阙，左黄阁，右紫枢。东风桃李陌上，下马拜除书。屈指吾生余几，多病故人痛饮，此事正愁余。江湖有归雁，能寄草堂无。
[宋]辛弃疾,《水调歌头·我饮不须劝》,我饮不须劝，正怕酒尊空。别离亦复何恨，此别恨匆匆。头上貂蝉贵客，花外麒麟高冢，人世竟谁雄。一笑出门去，千里落花风。孙刘辈，能使我，不为公。余发种种如是，此事付渠侬。但觉平生湖海，除了醉吟风月，此外百无功。毫发皆帝力，更乞鉴湖东。
[宋]辛弃疾,《水调歌头·头白齿牙缺》,头白齿牙缺，君勿笑衰翁。无穷天地今古，人在四之中。臭腐神奇俱尽，贵贱贤愚等耳，造物也儿童。老佛更堪笑，谈妙说虚空。坐堆＿，行答飒，立龙钟。有时三盏两盏，淡酒醉蒙鸿。四十九年前事，一百八盘狭路，拄杖倚墙东。老境何所似，只与少年同。
[宋]辛弃疾,《破阵子·菩萨丛中惠眼》,菩萨丛中惠眼，硕人诗里娥眉。天上人间真福相，画就描成好靥儿。行时娇更迟。劝酒偏他最劣，笑时犹有些痴。更著十年君看取，两国夫人更是谁。殷勤秋水词。
[宋]辛弃疾,《破阵子·少日春风满眼》,少日春风满眼，而今秋叶辞柯。便好消磨心下事，莫忆寻常醉后歌。可怜白发多。明日扶头颠倒，倩谁伴舞婆娑。我定思君拚瘦损，君不思兮可奈何。天寒将息呵。
[宋]辛弃疾,《破阵子·宿麦畦中雉鷕》,宿麦畦中雉鷕，柔桑陌上蚕生。骑火须防花月暗，玉唾长携彩笔行。隔墙人笑声。莫说弓刀事业，依然诗酒功名。千载图中今古事，万石溪头长短亭。小塘风浪平。
[宋]辛弃疾,《破阵子·掷地刘郎玉斗》,掷地刘郎玉斗，挂帆西子扁舟。千古风流今在此，万里功名莫放休。君王三百州。燕雀岂知鸿鹄，貂蝉元出兜鍪。却笑泸溪如斗大，肯把牛刀试手不。寿君双玉瓯。
[宋]辛弃疾,《满江红·美景良辰》,美景良辰，算只是、可人风月。况素节扬辉，长是十分清彻。著意登楼瞻玉兔，何人张幕遮银阙。倩飞廉、得得为吹开，凭谁说。弦与望，从圆缺。今与昨，何区别。羡夜来手把，桂花堪折。安得便登天柱上，从容陪伴酬佳节。更如今，不听尘谈清，愁如发。
[宋]辛弃疾,《满江红·点火樱桃》,点火樱桃，照一架、荼蘼如雪。春正好，见龙孙穿破，紫苔苍壁。乳燕引雏飞力弱，流莺唤友娇声怯。问春归、不肯带愁归，肠千结。层楼望，春山叠；家何在？烟波隔。把古今遗恨，向他谁说？蝴蝶不传千里梦，子规叫断三更月。听声声、枕上劝人归，归难得。
[宋]辛弃疾,《满江红·汉水东流》,汉水东流，都洗尽、髭胡膏血。人尽说、君家飞将，旧时英烈。破敌金城雷过耳，谈兵玉帐冰生颊。想王郎、结发赋从戎，传遗业。腰间剑，聊弹铗。尊中酒，堪为别。况故人新拥，汉坛旌节。马革里尸当自誓，蛾眉伐性休重说。但从今、记取楚楼风，裴台月。
[宋]辛弃疾,《满江红·风卷庭梧》,风卷庭梧，黄叶坠、新凉如洗。一笑折、秋英同尝，弄香挼蕊。天远难穷休久望，楼高欲下还重倚。拚一襟、寂寞泪弹秋，无人会。今古恨、沈荒垒。悲欢事，随流水。想登楼青鬓，未堪憔悴。极目烟横山数点，孤舟月淡人千里。对婵娟、从此话离愁，金尊里。
[宋]辛弃疾,《满江红·紫陌飞尘》,紫陌飞尘，望十里、雕鞍绣毂。春未老、已惊台榭，瘦红肥绿。睡雨海棠犹倚醉，舞风杨柳难成曲。问流莺、能说故园无，曾相熟。岩泉上，飞凫浴。巢林下，栖禽宿。恨荼开晚，谩翻船玉。莲社岂堪谈昨梦，兰亭何处寻遗墨。但羁怀、空自倚秋千，无心蹴。
[宋]辛弃疾,《满江红·汉节东南》,汉节东南，看驷马、光华周道。须信是、七闽还有，福星来到。庭草自生心意足，榕阴不动秋光好。问不知，何处著君侯，蓬莱岛。还自笑，人今老。空有恨，萦怀抱。记江湖十载，厌持旌纛。濩落我材无所用，易除殆类无根潦。但欲搜、好语谢新词，羞琼报。
[宋]辛弃疾,《满江红·半山佳句》,半山佳句，最好是、吹香隔屋。又还怪、冰霜侧畔，蜂儿成簇。更把香来薰了月，却教影去斜侵竹。似神清、骨冷住西湖，何由俗。根老大，穿坤轴。枝夭袅，蟠龙斛。快酒兵长俊，诗坛高筑。一再人来风味恶，两三杯后花缘熟。记五更、联句失弥明，龙衔烛。
[宋]辛弃疾,《满江红·宿酒醒时》,宿酒醒时，算只有、清愁而已。人正在、青涂堂上，月华如洗。纸帐梅花归梦觉，莼羹鲈鲙秋风起。问人生、得意几何时，吾归矣。君若问，相思事。料长在，歌声里。这情怀只是，中年如此。明月何妨千里隔，顾君与我何如耳。向尊前、重约几时来，江山美。
[宋]辛弃疾,《满江红·笳鼓归来》,笳鼓归来，举鞭问、何如诸葛。人道是、匆匆五月，渡泸深入。白羽风生貔虎噪，青溪路断猩鼯泣。早红尘、一骑落平冈，捷书急。三万卷，龙韬客。浑未得，文章力。把诗书马上，笑驱锋镝。金印明年如斗大，貂蝉却自兜鍪出。待刻公、勋业到□云，浯溪石。
[宋]辛弃疾,《满江红·鹏翼垂空》,鹏翼垂空，笑人世、苍然无物。还又向、九重深处，玉阶山立。袖里珍奇光五色，他年要补天西北。且归来、谈笑护长江，波澄碧。佳丽地，文章伯。金缕唱，红牙拍。看尊前飞下，日边消息。料想宝香黄阁梦，依然画舫青溪笛。待如今、端的约钟山，长相识。
[宋]辛弃疾,《满江红·落日苍茫》,落日苍茫，风才定、片帆无力。还记得、眉来眼去，水光山色。倦客不知身近远，佳人已卜归消息。便归来、只是赋行云，襄王客。些个事，如何得。知有恨，休重忆。但楚天特地，暮云凝碧。过眼不如人意事，十常八九今头白。笑江州、司马太多情，青衫湿。
[宋]辛弃疾,《满江红·曲几蒲团》,曲几蒲团，方丈里、君来问疾。更夜雨、匆匆别去，一杯南北。万事莫侵闲鬓发，百年正要佳眠食。最难忘、此语重殷勤，千金直。西崦路，东岩石。携手处，今陈迹。望重来犹有，旧盟如日。莫信蓬莱风浪隔，垂天自有扶摇力。对梅花、一夜苦相思，无消息。
[宋]辛弃疾,《满江红·老子当年》,老子当年，饱经惯、花期酒约。行乐处，轻裘缓带，绣鞍金络。明月楼台箫鼓夜，梨花院落秋千索。共何人、对饮五三钟，颜如玉。嗟往事，空萧索。怀新恨，又飘泊。但年来何待，许多幽独。海水连天凝望远，山风吹雨征衫薄。向此际、羸马独骎骎，情怀恶。
[宋]辛弃疾,《满江红·我对君侯》,我对君侯，长怪见、两眉阴德。更长梦、玉皇金阙，姓名仙籍。旧岁炊烟浑欲断，被公扶起千人活。算胸中、除却五车书，都无物。溪左右，山南北。花远近，云朝夕。看风流杖屦，苍髯如戟。种柳已成陶令宅，散花更满维摩室。劝人间、且住五千年，如金石。
[宋]辛弃疾,《满江红·直节堂堂》,直节堂堂，看夹道、冠缨拱立。渐翠谷、群仙东下，佩环声急。闻道天峰飞堕地，傍湖千丈开青壁。是当年、玉斧削方壶，无人识。山木润。琅玕温。秋露下，琼珠滴。向危亭横跨，玉渊澄碧。醉舞且摇鸾凤影，浩歌莫遣鱼龙泣。恨此中、风月本吾家，今为客。
[宋]辛弃疾,《满江红·照影溪梅》,照影溪梅，怅绝代、幽人独立。更小驻、雍容千骑，羽觞飞急。琴里新声风响佩，笔端醉墨鸦栖壁。是使君、文度旧知名，方相识。清可漱，泉长滴。高欲卧，云还湿。快晚风吹赠，满怀空碧。宝马嘶归红旆动，团龙试碾铜瓶泣。怕他年、重到路应迷，桃源客。
[宋]辛弃疾,《满江红·可恨东君》,可恨东君，把春去春来无迹。便过眼、等闲输了，三分之一。昼永暖翻红杏雨，风晴扶起垂杨力。更天涯、芳草最关情，烘残日。湘浦岸，南塘驿。恨不尽，愁如积。算年年孤负，对他寒食。便恁归来能几许，风流已自非畴昔。凭画栏、一线数飞鸿，沈空碧。
[宋]辛弃疾,《满江红·尘土西风》,尘土西风，便无限、凄凉行色。还记取、明朝应恨，今宵轻别。珠泪争垂华烛暗，雁行中断哀筝切。看扁舟、幸自涩清溪，休催发。白首路，长亭仄。千树柳，千丝结。怕行人西去，棹歌声阕。黄卷莫教诗酒污，玉阶不信仙凡隔。但从今、伴我又随君，佳哉月。
[宋]辛弃疾,《满江红·天上飞琼》,天上飞琼，毕竟向、人间情薄。还又跨、玉龙归去，万花摇落。云破林梢添远岫，月临屋角分层阁。记少年、骏马走韩卢，掀东郭。吟冻雁，嘲饥鹊。人已老，欢犹昨。对琼瑶满地，与君酬酢。最爱霏霏迷远近，却收扰扰还寥廓。待羔儿、酒罢又烹茶，扬州鹤。
[宋]辛弃疾,《满江红·折尽荼》,折尽荼，尚留得、一分春色。还记取、青梅如弹，共伊同摘。少日对花昏醉梦，而今醒眼看风月。恨牡丹、笑我倚东风，形如雪。人渐远，君休说。榆荚阵，菖蒲药。算不因风雨，只因鶗鴂。老冉冉兮花共柳，是栖栖者蜂和蝶。也不因、春去有闲愁，因离别。
[宋]辛弃疾,《满江红·天与文章》,天与文章，看万斛、龙文笔力。闻道是、一时曾赐，千金颜色。欲说又休新意思，强啼偷笑真消息。算人人、合与共乘鸾，銮坡客。倾国艳，难再得。还可恨，还堪忆。看书寻旧锦，衫裁新碧。莺蝶一春花里活，可堪风雨飘红白。问谁家、却有燕归梁，香泥湿。
[宋]辛弃疾,《满江红·倦客新丰》,倦客新丰，貂裘敝、征尘满目。弹短铗、青蛇三尺，浩歌谁续。不念英雄江左老，用之可以尊中国。叹诗书、万卷致君人，番沈陆。休感叹，年华促。人易老，叹难足。有玉人怜我，为簪黄菊。且置请缨封万户，竟须卖剑酬黄犊。叹当年、寂寞贾长沙，伤时哭。
[宋]辛弃疾,《满江红·敲碎离愁》,敲碎离愁，纱窗外、风摇翠竹。人去后、吹箫声断，倚楼人独。满眼不堪三月暮，举头已觉千山绿。但试将、一纸寄来书，从头读。相思字，空盈幅。相思意，何时足。滴罗襟点点，泪珠盈掬。芳草不迷行客路，垂杨只碍离人目。最苦是、立尽月黄昏，栏干曲。
[宋]辛弃疾,《破阵子·为陈同甫赋壮词以寄之》,醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。马作的卢飞快，弓如霹雳弦惊。了却君王天下事，赢得生前身后名。可怜白发生。
[宋]辛弃疾,《蝶恋花·意态憨生元自好》,意态憨生元自好。学画鸦儿，旧日偏他巧。蜂蝶不禁花引调。西园人去春风少。春已无情秋又老。谁管闲愁，千里青青草。今夜倩簪黄菊了。断肠明月霜天晓。
[宋]辛弃疾,《蝶恋花·老去怕寻年少伴》,老去怕寻年少伴。画栋珠帘，风月无人管。公子看花朱碧乱。新词搅断香思怨。凉夜愁肠千百转。一雁西风，锦字何时遣。毕竟啼乌才思短。唤回晓梦天涯远。
[宋]辛弃疾,《蝶恋花·莫向城头听漏点》,莫向城头听漏点。说与行人，默默情千万。总是离愁无近远。人间儿女空恩怨。锦绣心胸冰雪面。旧日诗名，会道空梁燕。倾盖未偿平日愿。一杯早唱阳关劝。
[宋]辛弃疾,《蝶恋花·泪眼送君倾似雨》,泪眼送君倾似雨。不折垂杨，只倩愁随去。有底风光留不住。烟波万顷春江舻。展开全文老马临流痴不渡。应惜障泥，忘了寻春路。身在稼轩安稳处。书来不用多行数。
[宋]辛弃疾,《蝶恋花·燕语莺啼人乍远》,燕语莺啼人乍远。却恨西园，依旧莺和燕。笑语十分愁一半。翠园特地春光暖。展开全文只道书来无过雁。不道柔肠，近日无肠断。柄玉莫摇湘泪点。怕君唤作秋风扇。
[宋]辛弃疾,《蝶恋花·洗尽机心随法喜》,洗尽机心随法喜。看取尊前，秋思如春意。谁与先生宽发齿。醉时惟有歌而已。岁月何须溪上记。千古黄花，自有渊明比。高卧石龙呼不起。微风不动天如醉。
[宋]辛弃疾,《蝶恋花·何物能令公怒喜》,何物能令公怒喜。山要人来，人要山无意。恰似哀筝弦下齿。千情万意无时已。自要溪堂韩作记。今代机云，好语花难比。老眼狂花空处起。银钩未见心先醉。
[宋]辛弃疾,《蝶恋花·衰草残阳三万顷》,衰草残阳三万顷。不算飘零，天外孤鸿影。几许凄凉须痛饮。行人自向江头醒。会少离多看两鬓。万缕千丝，何况新来病。不是离愁难整顿。被他引惹其他恨。
[宋]辛弃疾,《蝶恋花·点检笙歌多酿酒》,点检笙歌多酿酒。蝴蝶西园，暖日明花柳。醉倒东风眠永昼。觉来小院重携手。可惜春残风雨又。收拾情怀，长把诗僝僽。杨柳见人离别后。腰肢近日和他瘦。
[宋]辛弃疾,《蝶恋花·小小华年才月半》,小小华年才月半。罗幕春风，幸自无人见。刚道羞郎低粉面。傍人瞥见回娇盼。昨夜西池陪女伴。柳困花慵，见说归来晚。劝客持觞浑未惯。未歌先觉花枝颤。
[宋]辛弃疾,《浣溪沙》,侬是嶔崎可笑人。不妨开口笑时频。有人一笑坐生春。歌欲颦时还浅笑，醉逢笑处却轻颦。宜颦宜笑越精神。
[宋]辛弃疾,《浣溪沙》,梅子熟时到几回。桃花开后不须猜。重来松竹意徘徊。惯听禽声浑可谱，展开全文饱观鱼阵已能排。晚云挟雨唤归来。
[宋]辛弃疾,《浣溪沙》,百世孤芳肯自媒。直须诗句与推排。不然唤近酒边来。自有渊明方有菊，若无和靖即无梅。只今何处向人开。
[宋]辛弃疾,《浣溪沙》,未到山前骑马回。风吹雨打已无梅。共谁消遣两三杯。一似旧时春意思，百无是处老形骸。也曾头上带花来。
[宋]辛弃疾,《浣溪沙》,寿酒同斟喜有余。朱颜却对白髭须。两人百岁恰乘除。婚嫁剩添儿女拜，展开全文平安频拆外家书。年年堂上寿星图。
[宋]辛弃疾,《浣溪沙》,歌串如珠个个匀。被花勾引笑和颦。向来惊动画梁尘。莫倚笙歌多乐事，相看红紫又抛人。旧巢还有燕泥新。
[宋]辛弃疾,《浣溪沙》,父老争言雨水匀。眉头不似去年颦。殷勤谢却甑中尘。啼鸟有时能劝客，小桃无赖已撩人。梨花也作白头新。
[宋]辛弃疾,《浣溪沙·这里裁诗话别离》,这里裁诗话别离。那边应是望归期。人言心急马行迟。去雁无凭传锦字，春泥抵死污人衣。海棠过了有荼。
[宋]辛弃疾,《浣溪沙》,妙手都无斧凿瘢。饱参佳处却成颦。恰如春入浣花村。笔墨今宵光有艳，管弦从此悄无言。主人席次两眉轩。
[宋]辛弃疾,《浣溪沙》,寸步人间百尺楼。孤城春水一沙鸥。天风吹树几时休。突兀趁人山石狠，朦胧避路野花羞。人家平水庙东头。
[宋]辛弃疾,《浣溪沙》,草木於人也作疏。秋来咫尺共荣枯。空山晚翠孰华余。孤竹君穷犹抱节，赤松子嫩已生须。主人相爱肯留无。
[宋]辛弃疾,《浣溪沙·艳杏夭桃两行排》,艳杏夭桃两行排。莫携歌舞去相催。次第未堪供醉眼，去年栽。春意才从梅里过，人情都向柳边来。咫尺东家还又有，海棠开。
[宋]辛弃疾,《浣溪沙·酒面低迷翠被重》,酒面低迷翠被重。黄昏院落月朦胧。堕髻啼妆孙寿醉，泥秦宫。试问花留春几日，略无人管雨和风。瞥向绿珠楼下见，坠残红。
[宋]辛弃疾,《浣溪沙·强欲加餐竟未佳》,疆欲加餐竟未佳。只宜长伴病僧斋。心似风吹香篆过，也无灰。山上朝来云出岫，随风一去未曾回。次第前村行雨了，合归来。
[宋]辛弃疾,《浣溪沙》,新葺茅檐次第成。青山恰对小窗横。去年曾共燕经营。病怯杯盘甘止酒，老依香火苦翻经。夜来依旧管弦声。
[宋]辛弃疾,《浣溪沙》,花向今朝粉面匀。柳因何事翠眉颦。东风吹雨细於尘。自笑好山如好色，只今怀树更怀人。闲愁闲恨一番新。
[宋]辛弃疾,《浣溪沙》,台倚崩崖玉灭瘢。青山却作捧心颦。远林烟火几家村。引入沧浪鱼得计，展成寥阔鹤能言。几时高处见层轩。
[宋]辛弃疾,《浣溪沙·总把平生入醉乡》,总把平生入醉乡。大都三万六千场。今古悠悠多少事，莫思量。微有寒些春雨好，更无寻处野花香。年去年来还又笑，燕飞忙。
[宋]辛弃疾,《水龙吟·只愁风雨重阳》,只愁风雨重阳，思君不见令人老。行期定否，征车几两，去程多少。有客书来，长安却早，传闻追诏。问归来何日，君家旧事，直须待、为霖了。从此兰生蕙长，吾谁与、玩兹芳草。自怜拙者，功名相避，去如飞鸟。只有良朋，东阡西陌，安排似巧。到如今巧处，依前又拙，把平生笑。
[宋]辛弃疾,《水龙吟·昔时曾有佳人》,昔时曾有佳人，翩然绝世而独立。未论一顾倾城，再顾又倾人国。宁不知其，倾城倾国，佳人难得。看行云行雨，朝朝暮暮，阳台下、襄王侧。堂上更阑烛灭。记主人、留髡送客。合尊促坐，罗襦襟解，微闻芗泽。当此之时，止乎礼义，不淫其色。但□□□□，啜其泣矣，又何嗟及。
[宋]辛弃疾,《水龙吟·玉皇殿阁微凉》,玉皇殿阁微凉，看公重试薰风手。高门画戟，桐阴阁道，青青如旧。兰佩空芳，蛾眉谁妒，无言搔首。甚年年却有，呼韩塞上，人争问、公安否。金印明年如斗。向中州、锦衣行昼。依然盛事，貂蝉前后，凤麟飞走。富贵浮云，我评轩冕，不如杯酒。待从公，痛饮岁，伴庄椿寿。
[宋]辛弃疾,《水龙吟·老来曾识渊明》,老来曾识渊明，梦中一见参差是。觉来幽恨，停觞不御，欲歌还止。白发西风，折要五斗，不应堪此。问北窗高卧，东篱自醉，应别有、归来意。须信此翁未死。到如今、凛然生气。吾侪心事，古今长在，高山流水。富贵他年，直饶未免，也应无味。甚东山何事，当时也道，为苍生起。
[宋]辛弃疾,《水龙吟·被公惊倒瓢泉》,被公惊倒瓢泉，倒流三峡词源泻。长安纸贵，流传一字，千金争舍。割肉怀归，先生自笑，又何廉也。但衔杯莫问，人间岂有，如孺子、长贫者。谁识稼轩心事，似风乎、舞雩之下。回头落日，苍茫万里，尘埃野马。更想隆中，卧龙千尺，高吟才罢。倩何人与问，雷鸣瓦釜，甚黄锺哑。
[宋]辛弃疾,《水龙吟·断崖千丈孤松》,断崖千丈孤松，挂冠更在松高处。平生袖手，故应休矣，功名良苦。笑指儿曹，人间醉梦，莫嗔惊汝。问黄金馀几，旁人欲说，田园计、君推去。叹息芗林旧隐，对先生、竹窗松户。一花一草，一觞一咏，风流杖屦。野马尘埃，扶摇下视，苍然如许。恨当年、九老图中，忘却画、盘园路。
[宋]辛弃疾,《水龙吟·倚栏看碧成朱》,倚栏看碧成朱，等闲褪了香袍粉。上林高选，匆匆又换，紫云衣润。几许春风，朝薰暮染，为花忙损。笑旧家桃李，东涂西抹，有多少、凄凉恨。拟倩流莺说与，记荣华、易消难整。人间得意，千红百紫，转头春尽。白发怜君，儒冠曾误，平生官冷。算风流未减，年年醉里，把花枝问。
[宋]辛弃疾,《水龙吟·补陀大士虚空》,补陀大士虚空，翠岩谁记飞来处。蜂房万点，似穿如碍，玲珑窗户。石髓千年，已垂未落，嶙峋冰柱。有怒涛声远，落花香在，人疑是、桃源路。又说春雷鼻息，是卧龙、弯环如许。不然应是，洞庭张乐，湘灵来去。我意长松，倒生阴壑，细吟风雨。竟茫茫未晓。只应白发，是开山祖。
[宋]辛弃疾,《水龙吟·听兮清珮琼瑶些》,听兮清佩琼瑶些。明兮镜秋毫些。君无去此，流昏涨腻，生蓬蒿些。虎豹甘人，渴而饮汝，宁猿猱些。大而流江海，覆舟如芥，君无助、狂涛些。路险兮、山高些。愧余独处无聊些。冬槽春盎，归来为我，制松醪些。其外芳芬，团龙片凤，煮云膏些。古人兮既往，嗟余之乐，乐箪瓢些。
[宋]辛弃疾,《菩萨蛮·淡黄弓样鞋儿小》,淡黄弓样鞋儿小。腰肢只怕风吹倒。蓦地管弦催。一团红雪飞。曲终娇欲诉。定忆梨园谱。指日按新声。主人朝玉京。
[宋]辛弃疾,《菩萨蛮·锦书谁寄相思语》,锦书谁寄相思语。天边数遍飞鸿数。一夜梦千回。梅花入梦来。展开全文涨痕粉树发。霜冷沙洲日。心事莫惊鸥。人间千万愁。
[宋]辛弃疾,《菩萨蛮·阮琴斜挂香罗绶》,阮琴斜挂香罗绶。玉纤初试琵琶手。桐叶雨声干。真珠落玉盘。展开全文朱弦调未惯。笑倩春风伴。莫作别离声。且听双凤鸣。
[宋]辛弃疾,《菩萨蛮·江摇病眼昏如雾》,江摇病眼昏如雾。送愁直到津头路。归念乐天诗。人生足别离。云屏深夜语。梦到君知否。玉箸莫偷垂。断肠天不知。
[宋]辛弃疾,《菩萨蛮·西风都是行人恨》,西风都是行人恨。马头渐喜归期近。试上小红楼。飞鸿字字愁。阑干闲倚处。一带山无数。不似远山横。秋波相共明。
[宋]辛弃疾,《菩萨蛮·功名饱听儿童说》,功名饱听儿童说。看公两眼明如月。万里勒燕然。老人书一编。玉阶方寸地。好趁风云会。他日赤松游。依然万户侯。
[宋]辛弃疾,《菩萨蛮·送君直上金銮殿》,送君直上金銮殿。情知不久须相见。一日甚三秋。愁来不自由。九重天一笑。定是留中了。白发少经过。此时愁奈何。
[宋]辛弃疾,《菩萨蛮·人间岁月堂堂去》,人间岁月堂堂去。劝君快上青云路。圣处一灯传。工夫萤雪边。麹生风味恶。辜负西窗约。展开全文沙岸片帆开。寄书无雁来。
[宋]辛弃疾,《菩萨蛮·红牙签上群仙格》,红牙签上群仙格。翠罗盖底倾城色。和雨泪阑干。沈香亭北看。东风休放去。怕有流莺诉。试问赏花人。晓妆匀未匀。
[宋]辛弃疾,《菩萨蛮·君家玉雪花如屋》,君家玉雪花如屋。未应山下成三宿。啼鸟几曾催。西风犹未来。山房连石径。云卧衣裳冷。倩得李延年。清歌送上天。
[宋]辛弃疾,《菩萨蛮·与君欲赴西楼约》,与君欲赴西楼约。西楼风急征衫薄。且莫上兰舟。怕人清泪流。展开全文临风横玉管。声散江天满。一夜旅中愁。蛩吟不忍休。
[宋]辛弃疾,《菩萨蛮·旌旗依旧长亭路》,旌旗依旧长亭路。尊前试点莺花数。何处捧心颦。人间别样春。功名君自许。少日闻鸡舞。诗句到梅花。春风十万家。
[宋]辛弃疾,《菩萨蛮·画楼影蘸清溪水》,画楼影蘸清溪水。歌声响彻行云里。帘幕燕双双。绿杨低映窗。曲中特地误。要试周郎顾。醉里客魂消。春风大小乔。
[宋]辛弃疾,《菩萨蛮·万金不换囊中术》,万金不换囊中术。上医元自能医国。软语到更阑。綈袍范叔寒。江头杨柳路。马踏春风去。快趁两三杯。河豚欲上来。
[宋]辛弃疾,《菩萨蛮·看灯元是菩提叶》,看灯元是菩提叶。依然曾说菩提法。法似一灯明。须叟千万灯。灯边花更满。谁把空花散。说与病维摩。而今天女歌。赵茂中扶病携歌者来。
[宋]辛弃疾,《菩萨蛮·游人占却岩中屋》,游人占却岩中屋。白云只向檐头宿。谁解探玲珑。青山十里空。松篁通一径。噤嘇山花冷。今古几千年。西乡小有天。
[宋]辛弃疾,《菩萨蛮·葛巾自向沧浪濯》,葛巾自向沧浪濯。朝来洒酒那堪著。高树莫鸣蝉。晚凉秋水眠。竹床能几尺。上有华胥国。山上咽飞泉。梦中琴断弦。
[宋]辛弃疾,《菩萨蛮·稼轩日向儿曹说》,稼轩日向儿童说。带湖买得新风月。头白早归来。种花花已开。展开全文功名浑是错。更莫思量着。见说小楼东。好山千万重。
[宋]辛弃疾,《菩萨蛮·无情最是江头柳》,无情最是江头柳。长条折尽还依旧。木叶下平湖。雁来书有无。雁无书尚可。妙语凭谁和。风雨断肠时。小山生桂枝。
[宋]辛弃疾,《菩萨蛮·香浮乳酪玻璃碗》,香浮乳酪玻璃碗。年年醉里尝新惯。何物比春风。歌唇一点红。江湖清梦断。翠笼明光殿。万颗写轻匀。低头愧野人。
[宋]辛弃疾,《贺新郎·著厌霓裳素》,著厌霓裳素。染胭脂、苎罗山下，浣沙溪渡。谁与流霞千古酝，引得东风相误。从臾入、吴宫深处。鬓乱钗横浑不醒，转越江、剗地迷归路。烟艇小，五湖去。当时倩得春留住。就锦屏一曲，种种断肠风度。才是清明三月近，须要诗人妙句。笑援笔、殷勤为赋。十样蛮笺纹错绮，粲珠玑、渊掷惊风雨。重唤酒，共花语。
[宋]辛弃疾,《贺新郎·把酒长亭说》,把酒长亭说。看渊明、风流酷似，卧龙诸葛。展开全文何处飞来林间鹊？蹙踏松梢残雪。要破帽、多添华发。剩水残山无态度，被疏梅、料理成风月。两三雁，也萧瑟。佳人重约还轻别。怅清江、天寒不渡，水深冰合。路断车轮生四角，此地行人销骨。问谁使、君来愁绝？铸就而今相思错，料当初、费尽人间铁。长夜笛，莫吹裂！
[宋]辛弃疾,《贺新郎·翠浪吞平野》,翠浪吞平野。挽天河、谁来照影，卧龙山下。烟雨偏宜晴更好，约略西施未嫁。待细把、江山图画。千顷光中堆滟滪，似扁舟、欲下瞿塘马。中有句，浩难写。诗人例入西湖社。记风流、重来手种，绿阴成也。陌上游人夸故国，十里水晶台榭。更复道、横空清夜。粉黛中□歌妙曲，问当年、鱼鸟无存者。堂上燕，又长夏。
[宋]辛弃疾,《贺新郎·绿树听鹈鴂》,绿树听鹈鴂。更那堪、鹧鸪声住，杜鹃声切。啼到春归无寻处，苦恨芳菲都歇。算未抵、人间离别。马上琵琶关塞黑，更长门、翠辇辞金阙。看燕燕，送归妾。将军百战身名裂。向河梁、回头万里，故人长绝。易水萧萧西风冷，满座衣冠似雪。正壮士、悲歌未彻。啼鸟还知如许恨，料不啼清泪长啼血。谁共我，醉明月。
[宋]辛弃疾,《贺新郎·甚矣吾衰矣》,甚矣吾衰矣。怅平生、交游零落，只今馀几。白发空垂三千丈，一笑人间万事。问何物、能令公喜。我见青山多妩媚，料青山见我应如是。情与貌，略相似。一尊搔首东窗里。想渊明、停云诗就，此时风味。江左沉酣求名者，岂识浊醪妙理。回首叫、云飞风起。不恨古人吾不见，恨古人不见吾狂耳。知我者，二三子。
[宋]辛弃疾,《贺新郎·云卧衣裳冷》,云卧衣裳冷。看萧然、风前月下，水边幽影。罗袜尘生凌波去，汤沐烟江万顷。爱一点、娇黄成晕。不记相逢曾解佩，甚多情、为我香成阵。待和泪，收残粉。灵均千古怀沙恨。□当时、匆匆忘把，此仙题品。烟雨凄迷﹀︽损，翠袂摇摇谁整。谩写入、瑶琴幽愤。弦断招魂无人赋，但金杯的皪银台润。愁殢酒，又独醒。
[宋]辛弃疾,《贺新郎·濮上看垂钓》,濮上看垂钓。更风流、羊裘泽畔，精神孤矫。楚汉黄金公卿印，比著渔竿谁小。但过眼、才堪一笑。惠子焉知濠梁乐，望桐江、千丈高台好。烟雨外，几鱼鸟。古来如许高人少。细平章、两翁似与，巢由同调。已被尧知方洗耳，毕竟尘污人了。要名字、人间如扫。我爱蜀庄沈冥者，解门前、不使徵书到。君为我，画三老。
[宋]辛弃疾,《贺新郎·下马东山路》,下马东山路。恍临风、周情孔思，悠然千古。寂寞东家丘何在，缥缈危亭小鲁。试重上、岩岩高处。更忆公归西悲日，正濛濛、陌上多零雨。嗟费却，几章句。谢安雅志还成趣。记风流、中年怀抱，长携歌舞。政尔良难君臣事，晚听秦筝声苦。快满眼、松篁千亩。把似渠垂功名泪，算何如、且作溪山主。双白鸟，又飞去。
[宋]辛弃疾,《贺新郎·瑞气笼清晓》,瑞气笼清晓。卷珠帘、次第笙歌，一时齐奏。无限神仙离蓬岛。凤驾鸾车初到。见拥个、仙娥窈窕。玉佩玎裆风缥缈。望娇姿、一似垂杨袅。天上有，世间少。刘郎正是当年少。更那堪、天教付与，最多才貌。玉树琼枝相映耀。谁与安排忒好。有多少、风流欢笑。直待来春成名了。马如龙、绿绶欺芳草。同富贵，又偕老。
[宋]辛弃疾,《贺新郎·高阁临江渚》,高阁临江渚。访层城、空余旧迹。黯然怀古。画栋珠帘当日事，不见朝云暮雨。但遗意、西山南浦。天宇修眉浮新绿，映悠悠、潭影长如故。空有恨，奈何许。王郎健笔夸翘楚。到如今、落霞孤鹜，竞传佳句。物换星移知几度，梦想珠歌翠舞。为徙倚、兰干凝伫。目断平芜苍波晚，快江风、一瞬澄襟暑。谁共饮，有诗侣。
[宋]辛弃疾,《贺新郎·老大犹堪说》,老大犹堪说。似而今、元龙臭味，孟公瓜葛。我病君来高歌饮，惊散楼头飞雪。笑富贵、千钧如发。硬语盘空谁来听，记当时、只有西窗月。重进酒，唤呜瑟。事无两样人心别。问渠侬、神州毕竟，几番离合。汗血盐车无人顾，千里空收骏骨。正目断、关河路绝。我最怜君中宵舞，道男儿、到死心如铁。看试手，补天裂。
[宋]辛弃疾,《贺新郎·细把君诗说》,细把君诗说。怅馀音、钧天浩荡，洞庭胶葛。千尺阴崖尘不到，惟有层冰积雪。乍一见、寒生毛发。自昔佳人多薄命，对古来、一片伤心月。金屋冷，夜调瑟。去天尺五君家别。看乘空、鱼龙惨淡，风云开合。起望衣冠神州路，白日消残战骨。叹夷甫、诸人清绝。夜半狂歌悲风起，听铮铮、阵马檐间铁。南共北，正分裂。
[宋]辛弃疾,《贺新郎·碧海成桑野》,碧海成桑野。笑人间，江翻平陆，水云高下。自是三山颜色好，更著雨婚烟嫁。料未必、龙眠能画。拟向诗人求幼妇，倩诸君、妙手皆谈马。须进酒，为陶写。回头鸥鹭瓢泉社。莫吟诗、莫抛尊酒，是吾盟也。千骑而今遮白发，忘却沧浪亭榭。但记得、灞陵呵夜。我辈从来文字饮，怕壮怀、激烈须歌者。蝉噪也，绿阴夏。
[宋]辛弃疾,《贺新郎·觅句如东野》,觅句如东野。想钱塘、风流处士，水仙祠下。更隐小孤烟浪里，望断彭郎欲嫁。是一色、空濛难画。谁解胸中吞云梦，试呼来、草赋看司马。须更把，上林写。鸡豚旧日渔樵社。问先生、带湖春涨，几时归也。为爱琉璃三万顷，正卧水亭烟榭。对玉塔、微澜深夜。雁鹜如云休报事，被诗逢敌手皆勍者。春草梦，也宜夏。
[宋]辛弃疾,《贺新郎·世路风波恶》,世路风波恶。喜清时、边夫袖手，□将帷幄。正值春光二三月，两两燕穿帘幕。又怕个、江南花落。与客携壶连夜饮，任蟾光、飞上阑干角。何时唱，从军乐。归欤已赋居岩壑。悟人世、正类春蚕，自相缠缚。眼畔昏鸦千万点，□欠归来野鹤。都不恋、黑头黄阁。一咏一觞成底事，庆康宁、天赋何须药。金盏大，为君酌。
[宋]辛弃疾,《贺新郎·曾与东山约》,曾与东山约。为倏鱼、从容分得，清泉一勺。堪笑高人读书处，多少松窗竹阁。甚长被、游人占却。万卷何言达时用，士方穷、早去声与人同乐。新种得，几花药。山头怪石蹲秋鹗。俯人间、尘埃野马，孤撑高攫。拄杖危亭扶未到，已觉云生两脚。更换却、朝来毛发。此地千年曾物化，莫呼猿、且自多招鹤。吾亦有，一丘壑。
[宋]辛弃疾,《贺新郎·拄杖重来约》,拄杖重来约。对东风、洞庭张乐，满空箫勺。巨海拔犀头角出，来向此山高阁。尚两两、三三前却。老我伤怀登临际，问何方、可以平哀乐。唯酒是，万金药。劝君且作横空鹗。便休论、人间腥腐，纷纷乌攫。九万里风斯在下，翻覆云头雨脚。更直上、崑崙濯发。好卧长虹陂十里，是谁言、听取双黄鹤。推翠影，浸云壑。
[宋]辛弃疾,《贺新郎·把酒长亭说》,把酒长亭说。看渊明、风流酷似，卧龙诸葛。何处飞来林间鹊，蹙踏松梢微雪。要破帽、多添华发。剩水残山无态度，被疏梅、料理成风月。两三雁，也萧瑟。佳人重约还轻别。怅清江、天寒不渡，水深冰合。路断车轮生四角，此地行人销骨。问谁使、君来愁绝。铸就而今相思错，料当初、费尽人间铁。长夜笛，莫吹裂。
[宋]辛弃疾,《贺新郎·凤尾龙香拨》,凤尾龙香拨。自开元、霓裳曲罢，几番风月。最苦浔阳江头客，画舸亭亭待发。记出塞、黄云堆雪。马上离愁三万里，望昭阳、宫殿孤鸿没。弦解语，恨难说。辽阳驿使音尘绝。琐窗寒、轻拢慢拈，泪珠盈睫。推手含情还却手，一抹梁州哀彻。千古事、云飞烟灭。贺老定场无消息，想沈香亭北繁华歇。弹到此，为呜咽。
[宋]辛弃疾,《贺新郎·柳暗凌波路》,柳暗清波路。送春归、猛风暴雨，一番新绿。千里潇湘葡萄涨，人解扁舟欲去。又樯燕、留人相语。艇子飞来生尘步，唾花寒、唱我新番句。波似箭，催鸣橹。黄陵祠下山无数。听湘娥、泠泠曲罢，为谁情苦。行到东吴春已暮，正江阔、潮平稳渡。望金雀、觚棱翔舞。前度刘郎今重到，问玄都、千树花存否。愁为倩，么弦诉。
[宋]辛弃疾,《虞美人·一杯莫落吾人後》,一杯莫落吾人后。富贵功名寿。胸中书传有余香。看写兰亭小字、记流觞。展开全文问谁分我渔樵席。江海消闲日。看君天上拜恩浓。却恐画楼无处、著东风。
[宋]辛弃疾,《虞美人·翠屏罗幕遮前後》,翠屏罗幕遮前后。舞袖翻长寿。紫髯冠佩御炉香。看取明年归奉、万年觞。展开全文今宵池上蟠桃席。咫尺长安日。宝烟飞焰万花浓。试看中间白鹤、驾仙风。
