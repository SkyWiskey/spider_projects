[唐]李贺,《雁门太守行》,黑云压城城欲摧，甲光向日金鳞开。角声满天秋色里，塞上燕脂凝夜紫。展开全文半卷红旗临易水，霜重鼓寒声不起。报君黄金台上意，提携玉龙为君死！
[唐]李贺,《将进酒·琉璃钟》,琉璃钟，琥珀浓，小槽酒滴真珠红。烹龙炮凤玉脂泣，罗帏绣幕围香风。展开全文吹龙笛，击鼍鼓；皓齿歌，细腰舞。况是青春日将暮，桃花乱落如红雨。劝君终日酩酊醉，酒不到刘伶坟上土！
[唐]李贺,《苏小小墓》,幽兰露，如啼眼。无物结同心，展开全文烟花不堪剪。草如茵，松如盖。风为裳，水为珮。油壁车，夕相待。冷翠烛，劳光彩。西陵下，风吹雨。
[唐]李贺,《恼公》,宋玉愁空断，娇饶粉自红。歌声春草露，门掩杏花丛。注口樱桃小，添眉桂叶浓。晓奁妆秀靥，夜帐减香筒。展开全文钿镜飞孤鹊，江图画水葓。陂陀梳碧凤，腰袅带金虫。杜若含清露，河蒲聚紫茸。月分蛾黛破，花合靥朱融。发重疑盘雾，腰轻乍倚风。密书题豆蔻，隐语笑芙蓉。莫锁茱萸匣，休开翡翠笼。弄珠惊汉燕，烧蜜引胡蜂。醉缬抛红网，单罗挂绿蒙。数钱教姹女，买药问巴賨.匀脸安斜雁，移灯想梦熊。肠攒非束竹，胘急是张弓。晚树迷新蝶，残霓忆断虹。古时填渤澥，今日凿崆峒。绣沓褰长幔，罗裙结短封。心摇如舞鹤，骨出似飞龙。井槛淋清漆，门铺缀白铜。隈花开兔径，向壁印狐踪。玳瑁钉帘薄，琉璃叠扇烘。象床缘素柏，瑶席卷香葱。细管吟朝幌，芳醪落夜枫。宜男生楚巷，栀子发金墉。龟甲开屏涩，鹅毛渗墨浓。黄庭留卫瓘，绿树养韩冯。鸡唱星悬柳，鸦啼露滴桐。黄娥初出座，宠妹始相从。蜡泪垂兰烬，秋芜扫绮栊。吹笙翻旧引，沽酒待新丰。短珮愁填粟，长弦怨削菘。曲池眠乳鸭，小阁睡娃僮。褥缝篸双线，钩绦辫五总。蜀烟飞重锦，峡雨溅轻容。拂镜羞温峤，薰衣避贾充。鱼生玉藕下，人在石莲中。含水弯蛾翠，登楼选马騣。使君居曲陌，园令住临邛。桂火流苏暖，金炉细炷通。春迟王子态，莺啭谢娘慵。玉漏三星曙，铜街五马逢。犀株防胆怯，银液镇心忪。跳脱看年命，琵琶道吉凶。王时应七夕，夫位在三宫。无力涂云母，多方带药翁。符因青鸟送，囊用绛纱缝。汉苑寻官柳，河桥阂禁钟。月明中妇觉，应笑画堂空。
[唐]李贺,《恼公》,宋玉愁空断，娇饶粉自红。歌声春草露，门掩杏花丛。展开全文注口樱桃小，添眉桂叶浓。晓奁妆秀靥，夜帐减香筒。钿镜飞孤鹊，江图画水荭。陂陀梳碧凤，腰袅带金虫。杜若含清露，河蒲聚紫茸。月分蛾黛破，花合靥朱融。发重疑盘雾，腰轻乍倚风。密书题豆蔻，隐语笑芙蓉。莫锁茱萸匣，休开翡翠笼。弄珠惊汉燕，烧蜜引胡蜂。醉缬抛红网，单罗挂绿蒙。数钱教姹女，买药问巴賨。匀脸安斜雁，移灯想梦熊。肠攒非束竹，胘急是张弓。晚树迷新蝶，残霓忆断虹。古时填渤澥，今日凿崆峒。绣沓褰长幔，罗裙结短封。心摇如舞鹤，骨出似飞龙。井槛淋清漆，门铺缀白铜。偎花开兔径，向壁印狐踪。玳瑁钉帘薄，琉璃叠扇烘。象床缘素柏，瑶席卷香葱。细管吟朝幌，芳醪落夜枫。宜男生楚巷，栀子发金墉。龟甲开屏涩，鹅毛渗墨浓。黄庭留卫瓘，绿树养韩冯。鸡唱星悬柳，鸦啼露滴桐。黄娥初出座，宠妹始相从。蜡泪垂兰烬，秋芜扫绮栊。吹笙翻旧引，沽酒待新丰。短佩愁填粟，长弦怨削菘。曲池眠乳鸭，小阁睡娃僮。褥缝簪双线，钩绦辫五总。蜀烟飞重锦，峡雨溅轻容。拂镜羞温峤，薰衣避贾充。鱼生玉藕下，人在石莲中。含水弯蛾翠，登楼潠马鬃。使君居曲陌，园令住临邛。桂火流苏暖，金炉细炷通。春迟王子态，莺啭谢娘慵。玉漏三星曙，铜街五马逢。犀株防胆怯，银液镇心忪。跳脱看年命，琵琶道吉凶。王时应七夕，夫位在三宫。无力涂云母，多方带药翁。符因青鸟送，囊用绛纱缝。汉苑寻官柳，河桥阂禁钟。月明中妇觉，应笑画堂空。
[唐]李贺,《金铜仙人辞汉歌》,茂陵刘郎秋风客，夜闻马嘶晓无迹。画栏桂树悬秋香，三十六宫土花碧。展开全文魏官牵车指千里，东关酸风射眸子。空将汉月出宫门，忆君清泪如铅水。衰兰送客咸阳道，天若有情天亦老。携盘独出月荒凉，渭城已远波声小。
[唐]李贺,《南园》,方领蕙带折角巾，杜若已老兰苕春。南山削秀蓝玉合，小雨归去飞凉云。熟杏暖香梨叶老，草梢竹栅锁池痕。展开全文郑公乡老开酒尊，坐泛楚奏吟招魂。
[唐]李贺,《南园十三首·其五》,男儿何不带吴钩，收取关山五十州。请君暂上凌烟阁，若个书生万户侯。
[唐]李贺,《马诗》,大漠沙如雪，燕山月似钩。何当金络脑，快走踏清秋。
[唐]李贺,《天上谣》,天河夜转漂回星，银浦流云学水声。玉宫桂树花未落，仙妾采香垂佩缨。展开全文秦妃卷帘北窗晓，窗前植桐青凤小。王子吹笙鹅管长，呼龙耕烟种瑶草。粉霞红绶藕丝裙，青洲步拾兰苕春。东指羲和能走马，海尘新生石山下。
[唐]李贺,《马诗二十三首》,龙脊贴连钱，银蹄白踏烟。无人织锦韂，谁为铸金鞭。展开全文腊月草根甜，天街雪似盐。未知口硬软，先拟蒺藜衔。忽忆周天子，驱车上玉山。鸣驺辞凤苑，赤骥最承恩。此马非凡马，房星本是精。向前敲瘦骨，犹自带铜声。大漠沙如雪，燕山月似钩。何当金络脑，快走踏清秋。饥卧骨查牙，粗毛刺破花。鬣焦珠色落，发断锯长麻。西母酒将阑，东王饭已干。君王若燕去，谁为曳车辕？赤兔无人用，当须吕布骑。吾闻果下马，羁策任蛮儿。催榜渡乌江[1]，神骓泣向风。君王[2]今解剑，何处逐英雄？内马赐宫人，银鞯刺麒麟。午时盐坂上，蹭蹬溘风尘。批竹初攒耳，桃花未上身。他时须搅阵，牵去借将军。宝玦谁家子，长闻侠骨香。堆金买骏骨，将送楚襄王。香幞赭罗新，盘龙蹙蹬鳞。回看南陌上，谁道不逢春？不从桓公猎，何能伏虎威？一朝沟陇出，看取拂云飞。唐剑斩隋公，拳毛属太宗。莫嫌金甲重，且去捉飘风。白铁锉青禾，砧间落细莎。世人怜小颈，金埒畏长牙。伯乐向前看，旋毛在腹间。只今掊白草，何日蓦青山？萧寺驮经马，元从竺国来。空知有善相，不解走章台。重围如燕尾，宝剑似鱼肠。欲求千里脚，先采眼中光。暂系腾黄马，仙人上彩楼。须鞭玉勒吏，何事谪高州？汉血到王家，随鸾撼玉珂。少君骑海上，人见是青骡。武帝爱神仙，烧金得紫烟。厩中皆肉马，不解上青天。
[唐]李贺,《致酒行》,零落栖迟一杯酒，主人奉觞客长寿。主父西游困不归，家人折断门前柳。展开全文吾闻马周昔作新丰客，天荒地老无人识。空将笺上两行书，直犯龙颜请恩泽。我有迷魂招不得，雄鸡一声天下白。少年心事当拿云，谁念幽寒坐呜呃。
[唐]李贺,《致酒行》,零落栖迟一杯酒，主人奉觞客长寿。主父西游困不归，家人折断门前柳。展开全文吾闻马周昔作新丰客，天荒地老无人识。空将笺上两行书，直犯龙颜请恩泽。我有迷魂招不得，雄鸡一声天下白。少年心事当拿云，谁念幽寒坐呜呃。
[唐]李贺,《老夫采玉歌》,采玉采玉须水碧，琢作步摇徒好色。老夫饥寒龙为愁，蓝溪水气无清白。展开全文夜雨冈头食蓁子，杜鹃口血老夫泪。蓝溪之水厌生人，身死千年恨溪水。斜杉柏风雨如啸，泉脚挂绳青袅袅。村寒白屋念娇婴，古台石磴悬肠草。
[唐]李贺,《老夫采玉歌》,采玉采玉须水碧，琢作步摇徒好色。老夫饥寒龙为愁，蓝溪水气无清白。展开全文夜雨冈头食蓁子，杜鹃口血老夫泪。蓝溪之水厌生人，身死千年恨溪水。斜杉柏风雨如啸，泉脚挂绳青袅袅。村寒白屋念娇婴，古台石磴悬肠草。
[唐]李贺,《秋来》,桐风惊心壮士苦，衰灯络纬啼寒素。谁看青简一编书，不遣花虫粉空蠹？展开全文思牵今夜肠应直，雨冷香魂吊书客。秋坟鬼唱鲍家诗，恨血千年土中碧。
[唐]李贺,《李凭箜篌引》,吴丝蜀桐张高秋，空白凝云颓不流。江娥啼竹素女愁，李凭中国弹箜篌。展开全文昆山玉碎凤凰叫，芙蓉泣露香兰笑。十二门前融冷光，二十三丝动紫皇。女娲炼石补天处，石破天惊逗秋雨。梦入坤山教神妪，老鱼跳波瘦蛟舞。吴质不眠倚桂树，露脚斜飞湿寒兔。
[唐]李贺,《感讽六首》,人闲春荡荡，帐暖香扬扬。飞光染幽红，夸娇来洞房。展开全文舞席泥金蛇，桐竹罗花床。眼逐春瞑醉，粉随泪色黄。王子下马来，曲沼鸣鸳鸯。焉知肠车转，一夕巡九方。苦风吹朔寒，沙惊秦木折。舞影逐空天，画鼓余清节。蜀书秋信断，黑水朝波咽。娇魂从回风，死处悬乡月。杂杂胡马尘，森森边士戟。天教胡马战，晓云皆血色。妇人携汉卒，箭箙囊巾帼。不惭金印重，踉锵腰鞬力。恂恂乡门老，昨夜试锋镝。走马遣书勋，谁能分粉墨？青门放弹去，马色连空郊。何年帝家物，玉装鞍上摇。去去走犬归，来来坐烹羔。千金不了馔，貉肉称盘臊。试问谁家子，乃老能佩刀。西山白盖下，贤俊寒萧萧。晓菊泫寒露，似悲团扇风。秋凉经汉殿，班子泣衰红。本无辞辇意，岂见入空宫。腰衱佩珠断，灰蝶生阴松。蝶飞红粉台，柳扫吹笙道。十日悬户庭，九秋无衰草。调歌送风转，杯池白鱼小。水宴截香腴，菱科映青罩。(艹丰)蒙梨花满，春昏弄长啸。惟愁苦花落，不悟世衰到。抚旧惟销魂，南山坐悲峭。
[唐]李贺,《感讽六首》,人间春荡荡，帐暖香扬扬。飞光染幽红，夸娇来洞房。舞席泥金蛇，桐竹罗花床。眼逐春瞑醉，粉随泪色黄。展开全文王子下马来，曲沼鸣鸳鸯。焉知肠车转，一夕巡九方。苦风吹朔寒，沙惊秦木折。舞影逐空天，画鼓馀清节。蜀书秋信断，黑水朝波咽。娇魂从回风，死处悬乡月。杂杂胡马尘，森森边士戟。天教胡马战，晓云皆血色。妇人携汉卒，箭箙囊巾帼。不惭金印重，踉跄腰鞬力。恂恂乡门老，昨夜试锋镝。走马遣书勋，谁能分粉墨。青门放弹去，马色连空郊。何年帝家物，玉装鞍上摇。去去走犬归，来来坐烹羔。千金不了馔，狢肉称盘臊。试问谁家子，乃老能佩刀。西山白盖下，贤俊寒萧萧。晓菊泫寒露，似悲团扇风。秋凉经汉殿，班子泣衰红。本无辞辇意，岂见入空宫。腰衱珮珠断，灰蝶生阴松。蝶飞红粉台，柳扫吹笙道。十日悬户庭，九秋无衰草。调歌送风转，杯池白鱼小。水宴截香腴，菱科映青罩。蒙梨花满，春昏弄长啸。唯愁苦花落，不悟世衰到。抚旧唯销魂，南山坐悲峭。
[唐]李贺,《秦王饮酒》,秦王骑虎游八极，剑光照空天自碧。羲和敲日玻璃声，劫灰飞尽古今平。展开全文龙头泻酒邀酒星，金槽琵琶夜枨枨。洞庭雨脚来吹笙，酒酣喝月使倒行。银云栉栉瑶殿明，宫门掌事报一更。花楼玉凤声娇狞，海绡红文香浅清，黄鹅跌舞千年觥。仙人烛树蜡烟轻，清琴醉眼泪泓泓。
[唐]李贺,《七夕》,别浦今朝暗，罗帷午夜愁。鹊辞穿线月，花入曝衣楼。展开全文天上分金镜，人间望玉钩。钱塘苏小小，更值一年秋。
[唐]李贺,《浩歌》,南风吹山作平地，帝遣天吴移海水。王母桃花千遍红，彭祖巫咸几回死。展开全文青毛骢马参差钱，娇春杨柳含细烟。筝人劝我金屈卮，神血未凝身问谁。不须浪饮丁都护，世上英雄本无主。买丝绣作平原君，有酒惟浇赵州土。漏催水咽玉蟾蜍，卫娘发薄不胜梳。看见秋眉换新绿，二十男儿那刺促。
[唐]李贺,《昌谷北园新笋四首》,箨落长竿削玉开，君看母笋是龙材。更容一夜抽千尺，别却池园数寸泥。展开全文斫取青光写楚辞，腻香春粉黑离离。无情有恨何人见，露压烟啼千万枝。家泉石眼两三茎，晓看阴根紫脉生。今年水曲春沙上，笛管新篁拔玉青。古竹老梢惹碧云，茂陵归卧叹清贫。风吹千亩迎雨啸，鸟重一枝入酒尊。
[唐]李贺,《苦昼短》,飞光飞光，劝尔一杯酒。吾不识青天高，黄地厚。展开全文唯见月寒日暖，来煎人寿。食熊则肥，食蛙则瘦。神君何在，太一安有？天东有若木，下置衔烛龙。吾将斩龙足，嚼龙肉，使之朝不得回，夜不得伏。自然老者不死，少者不哭。何为服黄金，吞白玉？谁似任公子，云中骑碧驴？刘彻茂陵多滞骨，嬴政梓棺费鲍鱼。
[唐]李贺,《其二》,别柳当马头，官槐如兔目。欲将千里别，持此易斗粟。展开全文南云北云空脉断，灵台经络悬春线。青轩树转月满床，下国饥儿梦中见。维尔之昆二十余，年来持镜颇有须。辞家三载今如此，索米王门一事无。荒沟古水光如刀，庭南拱柳生蛴螬。江干幼客真可念，郊原晚吹悲号号。
[唐]李贺,《其二》,奇俊无少年，日车何躃躃。我待纡双绶，遗我星星发。展开全文都门贾生墓，青蝇久断绝。寒食摇扬天，愤景长肃杀。皇汉十二帝，唯帝称睿哲。一夕信竖儿，文明永沦歇。
[唐]李贺,《塞下曲》,胡角引北风，蓟门白于水。天含青海道，城头月千里。展开全文露下旗蒙蒙，寒金鸣夜刻。蕃甲锁蛇鳞，马嘶青冢白。秋静见旄头，沙远席箕愁。帐北天应尽，河声出塞流。
[唐]李贺,《南园十三首》,花枝草蔓眼中开，小白长红越女腮。可怜日暮嫣香落，嫁与春风不用媒。(其一)展开全文宫北田塍晓气酣，黄桑饮露窣宫帘。长腰健妇偷攀折，将喂吴王八茧蚕。(其二)竹里缲丝挑网车，青蝉独噪日光斜。桃胶迎夏香琥珀，自课越佣能种瓜。(其三)三十未有二十余，白日长饥小甲蔬。桥头长老相哀念，因遗戎韬一卷书。(其四)男儿何不带吴钩，收取关山五十州。请君暂上凌烟阁，若个书生万户侯？(其五)寻章摘句老雕虫，晓月当帘挂玉弓。不见年年辽海上，文章何处哭秋风？(其六)长卿牢落悲空舍，曼倩诙谐取自容。见买若耶溪水剑，明朝归去事猿公。(其七)春水初生乳燕飞，黄蜂小尾扑花归。窗含远色通书幌，鱼拥香钩近石矶。(其八)泉沙软卧鸳鸯暖，曲岸回篙舴艋迟。泻酒木栏椒叶盖，病容扶起种菱丝。(其九)边让今朝忆蔡邕，无心裁曲卧春风。舍南有竹堪书字，老去溪头作钓翁。(其十)长峦谷口倚嵇家，白昼千峰老翠华。自履藤鞋收石蜜，手牵苔絮长莼花。(其十一)松溪黑水新龙卵，桂洞生硝旧马牙。谁遣虞卿裁道帔，轻绡一匹染朝霞。(其十二)小树开朝径，长茸湿夜烟。柳花惊雪浦，麦雨涨溪田。古刹疏钟度，遥岚破月悬。沙头敲石火，烧竹照渔船。(其十三)
[唐]李贺,《南山田中行》,秋野明，秋风白，塘水漻漻虫啧啧。云根台藓山上石，冷红泣露娇啼色。展开全文荒畦九月稻叉牙，蛰萤低飞陇径斜。石脉水流泉滴沙，鬼灯如漆点松花。
[唐]李贺,《南山田中行》,秋野明，秋风白，塘水漻漻虫啧啧。云根台藓山上石，冷红泣露娇啼色。展开全文荒畦九月稻叉牙，蛰萤低飞陇径斜。石脉水流泉滴沙，鬼灯如漆点松花。
[唐]李贺,《感讽五首 其五》,石根秋水明，石畔秋草瘦。侵衣野竹香，蛰蛰垂野厚。展开全文岑中月归来，蟾光挂空秀。桂露对仙娥，星星下云逗。凄凉栀子落，山璺泣清漏。下有张仲蔚，披书案将朽。
[唐]李贺,《官街鼓》,晓声隆隆催转日，暮声隆隆催月出。汉城黄柳映新帘，柏陵飞燕埋香骨。展开全文捶碎千年日长白，孝武秦皇听不得。从君翠发芦花色，独共南山守中国。几回天上葬神仙，漏声相将无断绝。
[唐]李贺,《开愁歌》,秋风吹地百草干，华容碧影生晚寒。我当二十不得意，一心愁谢如枯兰。展开全文衣如飞鹑马如狗，临歧击剑生铜吼。旗亭下马解秋衣，请贳宜阳一壶酒。壶中唤天云不开，白昼万里闲凄迷。主人劝我养心骨，莫受俗物相填豗。
[唐]李贺,《野歌》,鸦翎羽箭山桑弓，仰天射落衔芦鸿。麻衣黑肥冲北风，带酒日晚歌田中。展开全文男儿屈穷心不穷，枯荣不等嗔天公。寒风又变为春柳，条条看即烟蒙蒙。
[唐]李贺,《荣华乐( 一作东洛梁家谣)》,鸢肩公子二十馀，齿编贝，唇激朱。气如虹霓，饮如建瓴，走马夜归叫严更。展开全文径穿复道游椒房，龙裘金玦杂花光。玉堂调笑金楼子，台下戏学邯郸倡。口吟舌话称女郎，锦袪绣面汉帝旁。得明珠十斛，白璧一双，新诏垂金曳紫光煌煌。马如飞，人如水，九卿六官皆望履。将回日月先反掌，欲作江河唯画地。峨峨虎冠上切云，竦剑晨趋凌紫氛。绣段千寻贻皂隶，黄金百镒贶家臣。十二门前张大宅，晴春烟起连天碧。金铺缀日杂红光，铜龙啮环似争力。瑶姬凝醉卧芳席，海素笼窗空下隔。丹穴取凤充行庖，玃玃如拳那足食。金蟾呀呀兰烛香，军装武妓声琅珰。谁知花雨夜来过，但见池台春草长。嘈嘈弦吹匝天开，洪崖箫声绕天来。天长一矢贯双虎，云弝绝骋聒旱雷。乱袖交竿管儿舞，吴音绿鸟学言语。能教刻石平紫金，解送刻毛寄新兔。三皇皇后七贵人，五十校尉二将军。当时飞去逐彩云，化作今日京华春。
[唐]李贺,《杨生青花紫石砚歌》,端州石工巧如神，踏天磨刀割紫云。佣刓抱水含满唇，暗洒苌弘冷血痕。展开全文纱帷昼暖墨花春，轻沤漂沫松麝薰。干腻薄重立脚匀，数寸光秋无日昏。圆毫促点声静新，孔砚宽顽何足云！
[唐]李贺,《送秦光禄北征》,北虏胶堪折，秋沙乱晓鼙。髯胡频犯塞，骄气似横霓。灞水楼船渡，营门细柳开。将军驰白马，豪彦骋雄材。展开全文箭射欃枪落，旗悬日月低。榆稀山易见，甲重马频嘶。天远星光没，沙平草叶齐。风吹云路火，雪污玉关泥。屡断呼韩颈，曾然董卓脐。太常犹旧宠，光禄是新隮.宝玦麒麟起，银壶狒狖啼。桃花连马发，彩絮扑鞍来。呵臂悬金斗，当唇注玉罍。清苏和碎蚁，紫腻卷浮杯。虎鞟先蒙马，鱼肠且断犀。zazb西旅狗，蹙额北方奚。守帐然香暮，看鹰永夜栖。黄龙就别镜，青冢念阳台。周处长桥役，侯调短弄哀。钱塘阶凤羽，正室擘鸾钗。内子攀琪树，羌儿奏落梅。今朝擎剑去，何日刺蛟回。
[唐]李贺,《咏怀二首 其二》,日夕著书罢，惊霜落素丝。镜中聊自笑，讵是南山期。展开全文头上无幅巾，苦蘖已染衣。不见清溪鱼，饮水得相宜。
[唐]李贺,《巫山高》,碧丛丛，高插天，大江翻澜神曳烟。楚魂寻梦风飔然，晓风飞雨生苔钱。瑶姬一去一千年，丁香筇竹啼老猿。古祠近月蟾桂寒，椒花坠红湿云间。
[唐]李贺,《长歌续短歌》,长歌破衣襟，短歌断白发。秦王不可见，旦夕成内热。展开全文渴饮壶中酒，饥拔陇头粟。凄凄四月兰，千里一时绿。夜峰何离离，月明落石底。裴回沿石寻，照出高峰外。不得与之游，歌成鬓先改。
[唐]李贺,《罗浮山人与葛篇》,依依宜织江雨空，雨中六月兰台风。博罗老仙时出洞，千岁石床啼鬼工。展开全文蛇毒浓凝洞堂湿，江鱼不食衔沙立。欲剪湘中一尺天，吴娥莫道吴刀涩。
[唐]李贺,《罗浮山人与葛篇》,依依宜织江雨空，雨中六月兰台风。博罗老仙时出洞，千岁石床啼鬼工。展开全文蛇毒浓凝洞堂湿，江鱼不食衔沙立。欲剪湘中一尺天，吴娥莫道吴刀涩。
[唐]李贺,《有所思》,去年陌上歌离曲，今日君书远游蜀。帘外花开二月风，台前泪滴千行竹。展开全文琴心与妾肠，此夜断还续。想君白马悬雕弓，世间何处无春风？君心未肯镇如石，妾颜不久如花红。夜残高碧横长河，河上无梁空白波。西风未起悲龙梭，年年织素攒双蛾。江山迢递无休绝，泪眼看灯乍明灭。自从孤馆深锁窗，桂花几度圆还缺。鸦鸦向晓鸣森木，风过池塘响丛玉。白日萧条梦不成，桥南更问仙人卜。
[唐]李贺,《猛虎行》,长戈莫舂，强弩莫烹。乳孙哺子，教得生狞。展开全文举头为城，掉尾为旌。东海黄公，愁见夜行。道逢驺虞，牛哀不平。何用尺刀，壁上雷鸣。泰山之下，妇人哭声。官家有程，吏不敢听。
[唐]李贺,《北中寒》,一方黑照三方紫，黄河冰合鱼龙死。三尺木皮断文理，百石强车上河水。展开全文霜花草上大如钱，挥刀不入迷蒙天。争瀯海水飞凌喧，山瀑无声玉虹悬。
[唐]李贺,《汉唐姬饮酒歌》,御服沾霜露，天衢长蓁棘。金隐秋尘姿，无人为带饰。展开全文玉堂歌声寝，芳林烟树隔。云阳台上歌，鬼哭复何益？仗剑明秋水，凶威屡胁逼。强枭噬母心，奔厉索人魄。相看两相泣，泪下如波激。宁用清酒为？欲作黄泉客。不说玉山颓，且无饮中色。勉从天帝诉，天上寡沉厄。无处张穗帷，如何望松柏？妾身昼团团，君魂夜寂寂。蛾眉自觉长，颈粉谁怜白。矜持昭阳意，不肯看南陌。仗剑明秋水，凶威屡胁逼：一作铁剑常光光，至凶威屡逼。
[唐]李贺,《谢秀才有妾缟练，改从于人，秀才引留之不得，后生感忆...... 其二》,铜镜立青鸾，燕脂拂紫绵。腮花弄暗粉，眼尾泪侵寒。展开全文碧玉破不复，瑶琴重拔弦。今日非昔日，何人敢正看？
[唐]李贺,《美人梳头歌》,西施晓梦绡帐寒，香鬟堕髻半沉檀。辘轳咿哑转鸣玉，惊起芙蓉睡新足。展开全文双鸾开镜秋水光，解鬟临镜立象床。一编香丝云撒地，玉钗落处无声腻。纤手却盘老鸦色，翠滑宝钗簪不得。春风烂熳恼娇慵，十八鬟多无气力。(髻下换委)鬌妆成欹不斜，云裾数步踏雁沙。背人不语向何处？下阶自折樱桃花。
[唐]李贺,《昆仑使者》,昆仑使者无消息，茂陵烟树生愁色。金盘玉露自淋漓，元气茫茫收不得。展开全文麒麟背上石文裂，虬龙鳞下红枝折。何处偏伤万国心？中天夜久高明月。
[唐]李贺,《自昌谷到洛后门》,九月大野白，苍岑竦秋门。寒凉十月末，露霰濛晓昏。展开全文澹色结昼天，心事填空云。道上千里风，野竹蛇涎痕。石涧涷波声，鸡叫清寒晨。强行到东舍，解马投旧邻。东家名廖者，乡曲传姓辛。杖头非饮酒，吾请造其人。始欲南去楚，又将西适秦。襄王与武帝，各自留青春。闻道兰台上，宋玉无归魂。缃缥两行字，蛰虫蠹秋芸。为探秦台意，岂命余负薪。
[唐]李贺,《十月》,玉壶银箭稍难倾，釭花夜笑凝幽明。碎霜斜舞上罗幕，烛龙两行照飞阁。展开全文珠帷怨卧不成眠，金凤刺衣著体寒。长眉对月斗弯环。
[唐]李贺,《谢秀才有妾缟练，改从于人，秀才引留之不得，后生感忆......其四》,寻常轻宋玉，今日稼文鸯。戟干横龙簴，刀环倚桂窗。展开全文邀人裁半袖，端坐据胡床。泪湿红轮重，栖乌上井梁。
[唐]李贺,《白虎行》,火乌日暗崩腾云，秦皇虎视苍生群。烧书灭国无暇日，铸剑佩玦惟将军。展开全文玉坛设醮思冲天，一世二世当万年。烧丹未得不死药，拿舟海上寻神仙。鲸鱼张鬣海波沸，耕人半作征人鬼。雄豪猛焰烈烧空，无人为决天河水。谁最苦兮谁最苦？报人义士深相许。渐离击筑荆卿歌，荆卿把酒燕丹语。剑如霜兮胆如铁，出燕城兮望秦月。天授秦封祚未终，衮龙衣点荆卿血。朱旗卓地白虎死，汉皇知是真天子。
[唐]李贺,《黄家洞》,雀步蹙沙声促促，四尺角弓青石镞。黑幡三点铜鼓鸣，高作猿啼摇箭箙。展开全文彩巾缠踍幅半斜，溪头簇队映葛花。山潭晚雾吟白鼍，竹蛇飞蠹射金沙。闲驱竹马缓归家，官军自杀容州槎。
[唐]李贺,《黄家洞》,雀步蹙沙声促促，四尺角弓青石镞。黑幡三点铜鼓鸣，高作猿啼摇箭箙。展开全文彩巾缠踍幅半斜，溪头簇队映葛花。山潭晚雾吟白鼍，竹蛇飞蠹射金沙。闲驱竹马缓归家，官军自杀容州槎。
[唐]李贺,《谢秀才有妾缟练，改从于人，秀才引留之不得，后生感忆......其三》,洞房思不禁，蜂子作花心。灰暖残香炷，发冷青虫簪。展开全文夜遥灯焰短，睡熟小屏深。好作鸳鸯梦，南城罢捣砧。
[唐]李贺,《上之回》,上之回，大旗喜。悬红云，挞凤尾。展开全文剑匣破，舞蛟龙。蚩尤死，鼓逢逢。天高庆雷齐坠地。地无惊烟海千里。
[唐]李贺,《感讽五首》,合浦无明珠，龙洲无木奴。足知造化力，不给使君须。展开全文越妇未织作，吴蚕始蠕蠕。县官骑马来，狞色虬紫须。怀中一方板，板上数行书。“不因使君怒，焉得诣尔庐？”越妇拜县官：“桑牙今尚小。会待春日晏，丝车方掷掉。”越妇通言语，小姑具黄粱。县官踏飧去，簿吏复登堂。
[唐]李贺,《感讽五首》,合浦无明珠，龙洲无木奴。足知造化力，不给使君须。展开全文越妇未织作，吴蚕始蠕蠕。县官骑马来，狞色虬紫须。怀中一方板，板上数行书。“不因使君怒，焉得诣尔庐？”越妇拜县官：“桑牙今尚小。会待春日晏，丝车方掷掉。”越妇通言语，小姑具黄粱。县官踏飧去，簿吏复登堂。
[唐]李贺,《相劝酒》,羲和骋六辔，昼夕不曾闲。弹乌崦嵫竹，抶马蟠桃鞭。展开全文蓐收既断翠柳，青帝又造红兰。尧舜至今万万岁，数子将为倾盖间。青钱白璧买无端，丈夫快意方为欢。臛蠵臑熊何足云？会须钟饮北海，箕踞南山。歌淫淫，管愔愔，横波好送雕题金。人生得意且如此，何用强知元化心？相劝酒，终无辍。伏愿陛下鸿名终不歇，子孙绵如石上葛。来长安，车骈骈。中有梁冀旧宅，石崇故园。
[唐]李贺,《大堤曲》,妾家住横塘，红纱满桂香。青云教绾头上髻，明月与作耳边珰。展开全文莲风起，江畔春。大堤上，留北人。郎食鲤鱼尾，妾食猩猩唇。莫指襄阳道，绿浦归帆少。今日菖蒲花，明朝枫树老。
[唐]李贺,《仁和里杂叙皇甫湜》,大人乞马癯乃寒，宗人贷宅荒厥垣。横庭鼠径空土涩，出篱大枣垂朱残。展开全文安定美人截黄绶，脱落缨裾瞑朝酒。还家白笔未上头，使我清声落人後。枉辱称知犯君眼，排引才升强絙断。洛风送马入长关，阖扇未开逢瘈犬。那知竖都相草草，客枕幽单看春老。归来骨薄面无膏，疫气冲头鬓茎少。欲雕小说干天官，宗孙不调为谁怜。明朝下元复西道，崆峒叙别长如天。
[唐]李贺,《仁和里杂叙皇甫湜》,大人乞马癯乃寒，宗人贷宅荒厥垣。横庭鼠径空土涩，出篱大枣垂朱残。展开全文安定美人截黄绶，脱落缨裾瞑朝酒。还家白笔未上头，使我清声落人後。枉辱称知犯君眼，排引才升强絙断。洛风送马入长关，阖扇未开逢瘈犬。那知竖都相草草，客枕幽单看春老。归来骨薄面无膏，疫气冲头鬓茎少。欲雕小说干天官，宗孙不调为谁怜。明朝下元复西道，崆峒叙别长如天。
[唐]李贺,《公无出门》,天迷迷，地密密。熊虺食人魂，雪霜断人骨。展开全文嗾犬狺狺相索索，舐掌偏宜佩兰客。帝遣乘轩灾自息，玉星点剑黄金轭。我虽跨马不得还，历阳湖波大如山。毒虯相视振金环，狻猊猰貐吐馋涎。鲍焦一世披草眠，颜回廿九鬓毛斑。颜回非血衰，鲍焦不违天；天畏遭衔啮，所以致之然。分明犹惧公不信，公看呵壁书问天。
[唐]李贺,《长平箭头歌》,漆灰骨末丹水沙，凄凄古血生铜花。白翎金竿雨中尽，直余三脊残狼牙。展开全文我寻平原乘两马，驿东石田蒿坞下。风长日短星萧萧，黑旗云湿悬空夜。左魂右魄啼肌瘦，酪瓶倒尽将羊炙。虫栖雁病芦笋红，回风送客吹阴火。访古汍澜收断镞，折锋赤璺曾刿肉。南陌东城马上儿，劝我将金换簝竹。
[唐]李贺,《莫愁曲》,草生龙陂下，鸦噪城堞头。何人此城里？城角栽石榴。展开全文青丝系五马，黄金络双牛。白鱼驾莲船，夜作十里游。归来无人识，暗上沉香楼。罗床倚瑶瑟，残月倾帘钩。今日槿花落，明朝桐树秋。若负平生意，何名作莫愁？
[唐]李贺,《莫愁曲》,草生龙坡下，鸦噪城堞头。何人此城里，城角栽石榴。青丝系五马，黄金络双牛。白鱼驾莲船，夜作十里游。展开全文归来无人识，暗上沈香楼。罗床倚瑶瑟，残月倾帘钩。今日槿花落，明朝桐树秋。莫负平生意，何名何莫愁。
[唐]李贺,《黄头郎》,黄头郎，捞拢去不归。南浦芙蓉影，愁红独自垂。展开全文水弄湘娥佩，竹啼山露月。玉瑟调青门，石云湿黄葛。沙上蘼芜花，秋风已先发。好持扫罗荐，香出鸳鸯热。
[唐]李贺,《黄头郎》,黄头郎，捞拢去不归。南浦芙蓉影，愁红独自垂。展开全文水弄湘娥佩，竹啼山露月。玉瑟调青门，石云湿黄葛。沙上蘼芜花，秋风已先发。好持扫罗荐，香出鸳鸯热。
[唐]李贺,《春昼》,朱城报春更漏转，光风催兰吹小殿。草细堪梳，柳长如线。展开全文卷衣秦帝，扫粉赵燕。日含画幕，蜂上罗荐。平阳花坞，河阳花县。越妇搘机，吴蚕作茧。菱汀系带，荷塘倚扇。江南有情，塞北无限。
[唐]李贺,《上云乐》,飞香走红满天春，花龙盘盘上紫云。三千宫女列金屋，五十弦瑟海上闻。展开全文天江碎碎银沙路，嬴女机中断烟素。断烟素，缝衣缕，八月一日君前舞。
[唐]李贺,《后园凿井歌》,井上辘轳床上转。水声繁，弦声浅。情若何，荀奉倩。城头日，长向城头住。一日作千年，不须流下去。
[唐]李贺,《听颖师琴歌》,别浦云归桂花渚，蜀国弦中双凤语。芙蓉叶落秋鸾离，越王夜起游天姥。展开全文暗佩清臣敲水玉，渡海蛾眉牵白鹿。谁看挟剑赴长桥，谁看浸发题春竹。竺僧前立当吾门，梵宫真相眉棱尊。古琴大轸长八尺，峄阳老树非桐孙。凉馆闻弦惊病客，药囊暂别龙须席。请歌直请卿相歌，奉礼官卑复何益。
[唐]李贺,《李夫人歌》,紫皇宫殿重重开，夫人飞入琼瑶台。绿香绣帐何时歇，青云无光宫水咽。展开全文翩联桂花坠秋月，孤鸾惊啼商丝发。红璧阑珊悬佩当，歌台小妓遥相望。玉蟾滴水鸡人唱，露华兰叶参差光。
[唐]李贺,《感讽五首 其二》,奇俊无少年，日车何躃躃。我待纡双绶，遗我星星发。展开全文都门贾生墓，青蝇久断绝。寒食摇扬天，愤景长肃杀。皇汉十二帝，唯帝称睿哲。一夕信竖儿，文明永沦歇。
[唐]李贺,《潞州张大宅病酒，遇江使寄上十四兄》,秋至昭关后，当知赵国寒。系书随短羽，写恨破长笺。展开全文病客眠清晓，疏桐坠绿鲜。城鸦啼粉堞，军吹压芦烟。岸帻褰纱幌，枯塘卧折莲。木窗银迹画，石磴水痕钱。旅酒侵愁肺，离歌绕懦弦。诗封两条泪，露折一枝兰。莎老沙鸡泣，松干瓦兽残。觉骑燕地马，梦载楚溪船。椒桂倾长席，鲈鲂斫玳筵。岂能忘旧路，江岛滞佳年。
[唐]李贺,《后园凿井歌》,井上辘轳床上转：水声繁，弦声浅。展开全文情若何？荀奉倩。城头日，长向城头住。一日作千年，不须流下去。
[唐]李贺,《平城下》,饥寒平城下，夜夜守明月。别剑无玉花，海风断鬓发。展开全文塞长连白空，遥见汉旗红。青帐吹短笛，烟雾湿昼龙。日晚在城上，依稀望城下。风吹枯蓬起，城中嘶瘦马。借问筑城吏，去关几千里。惟愁裹尸归，不惜倒戈死。
[唐]李贺,《龙夜吟》,鬈发胡儿眼晴绿，高楼夜静吹横竹。一声似向天上来，月下美人望乡哭。展开全文直排七点星藏指，暗合清风调宫徵。蜀道秋深云满林，湘江半夜龙惊起。玉堂美人边塞情，碧窗皓月愁中听。寒砧能捣百尺练，粉泪凝珠滴红线。胡儿莫作陇头吟，隔窗暗结愁人心。
[唐]李贺,《出城别张又新，酬李汉》,李子别上国，南山崆峒春。不闻今夕鼓，差慰煎情人。赵壹赋命薄，马卿家业贫。乡书何所报，紫蕨生石云。展开全文长安玉桂国，戟带披侯门。惨阴地自光，宝马踏晓昏。腊春戏草苑，玉輓鸣辚。绿p网缒金铃，霞卷清池漘。开贯泻蚨母，买冰防夏蝇。时宜裂大袂，剑客车盘茵。小人如死灰，心切生秋榛。皇图跨四海，百姓拖长绅。光明霭不发，腰龟徒甃银。吾将噪礼乐，声调摩清新。欲使十千岁，帝道如飞神。华实自苍老，流采长倾湓。没没暗齰舌，涕血不敢论。今将下东道，祭酒而别秦。六郡无剿儿，长刀谁拭尘。地理阳无正，快马逐服辕。二子美年少，调道讲清浑。讥笑断冬夜，家庭疏筱穿。曙风起四方，秋月当东悬。赋诗面投掷，悲哉不遇人。此别定沾臆，越布先裁巾。
[唐]李贺,《春坊正字剑子歌》,先辈匣中三尺水，曾入吴潭斩龙子。隙月斜明刮露寒，练带平铺吹不起。展开全文蛟胎皮老蒺藜刺，鸊鹈淬花白鹇尾。直是荆轲一片心，莫教照见春坊字。挼丝团金悬簏敕，神光欲截蓝田玉。提出西方白帝惊，嗷嗷鬼母秋郊哭。
[唐]李贺,《六月》,裁生罗，伐湘竹。帔拂疏霜簟秋玉，炎炎红镜东方开。展开全文晕如车轮上裴回，啾啾赤帝骑龙来。
[唐]李贺,《湖中曲》,长眉越沙采兰若，桂叶水葓春漠漠。横船醉眠白昼闲，渡口梅风歌扇薄。展开全文燕钗玉股照青渠，越王娇郎小字书。蜀纸封巾报云鬓，晚漏壶中水淋尽。
[唐]李贺,《湖中曲》,长眉越沙采兰若，桂叶水荭春漠漠。横船醉眠白昼闲，渡口梅风歌扇薄。展开全文燕钗玉股照青渠，越王娇郎小字书。蜀纸封巾报云鬓，晚漏壶中水淋尽。
[唐]李贺,《河阳歌》,染罗衣，秋蓝难著色。不是无心人，为作台邛客。展开全文花烧中潬城，颜郎身已老。惜许两少年，抽心似春草。今日见银牌，今夜鸣玉晏。牛头高一尺，隔坐应相见。月从东方来，酒从东方转。觥船饫口红，蜜炬千枝烂。
[唐]李贺,《夜来乐》,红罗复帐金流苏，华灯九枝悬鲤鱼。丽人映月开铜铺，春水滴酒猩猩沽。展开全文价重一箧香十株，赤金瓜子兼杂麸。五色丝封青玉凫，阿侯此笑千万余。南轩汉转帘影疏，桐林哑哑挟子乌。剑崖鞭节青石珠，白騧吹湍凝霜须。漏长送佩承明庐，倡楼嵯峨明月孤。续客下马故客去，绿蝉秀黛重拂梳。
[唐]李贺,《静女春曙曲》,嫩蝶怜芳抱新蕊，泣露枝枝滴夭泪。粉窗香咽颓晓云，锦堆花密藏春睡。展开全文恋屏孔雀摇金尾，莺舌分明呼婢子。冰洞寒龙半匣水，一双商鸾逐烟起。
[唐]李贺,《静女春曙曲》,嫩叶怜芳抱新蕊，泣露枝枝滴夭泪。粉窗香咽颓晓云，锦堆花密藏春睡。恋屏孔雀摇金尾，莺舌分明呼婢子。展开全文冰洞寒龙半匣水，一只商鸾逐烟起。
[唐]李贺,《送沈亚之歌并序》,吴兴才人怨春风，桃花满陌千里红。紫丝竹断骢马小，家住钱塘东复东。展开全文白藤交穿织书笈，短策齐裁如梵夹。雄光宝矿献春卿，烟底蓦波乘一叶。春卿拾材白日下，掷置黄金解龙马。携笈归江重入门，劳劳谁是怜君者。吾闻壮夫重心骨，古人三走无摧捽。请君待旦事长鞭，他日还辕及秋律。
[唐]李贺,《勉爱行二首送小季之庐山 其二》,别柳当马头，官槐如兔目。欲将千里别，持此易斗粟。展开全文南云北云空脉断，灵台经络悬春线。青轩树转月满床，下国饥儿梦中见。维尔之昆二十余，年来持镜颇有须。辞家三载今如此，索米王门一事无。荒沟古水光如刀，庭南拱柳生蛴螬。江干幼客真可念，郊原晚吹悲号号。
[唐]李贺,《崇义里滞雨》,落莫谁家子？来感长安秋。壮年抱羁恨，梦泣生白头。展开全文瘦马秣败草，雨沫飘寒沟。南宫古帘暗，湿景传签筹。家山远千里，云脚天东头。忧眠枕剑匣，客帐梦封侯。
[唐]李贺,《夜坐吟》,踏踏马蹄谁见过？眼看北斗直天河。西风罗幕生翠波，铅华笑妾颦青蛾。展开全文为君起唱长相思，帘外严霜皆倒飞。明星烂烂东方陲，红霞梢出东南涯，陆郎去矣乘班骓。
[唐]李贺,《谣俗》,上林蝴蝶小，试伴汉家君。飞向南城去，误落石榴裙。展开全文脉脉花满树，翾翾燕绕云。出门不识路，羞问陌头人。
[唐]李贺,《谣俗》,上林胡蝶小，试伴汉家君。飞向南城去，误落石榴裙。脉脉花满树，翾翾燕绕云。出门不识路，羞问陌头人。
[唐]李贺,《酒罢，张大彻索赠诗。时张初效潞幕》,长鬣张郎三十八，天遣裁诗花作骨。往还谁是龙头人？公主遣秉鱼须笏。展开全文水行青草上白衫，匣中章奏密如蚕。金门石阁知卿有，豸角鸡香早晚含。陇西长吉摧颓客，酒阑感觉中区窄。葛衣断碎赵城秋，吟诗一夜东方白。
[唐]李贺,《宫娃歌》,蜡光高悬照纱空，花房夜捣红守宫。象口吹香毾(登毛)暖，七星挂城闻漏板。展开全文寒入罘罳殿影昏，彩鸾帘额著霜痕。啼蛄吊月钩栏下，屈膝铜铺锁阿甄。梦入家门上沙渚，天河落处长洲路。愿君光明如太阳，放妾骑鱼撇波去。
[唐]李贺,《堂堂》,堂堂复堂堂，红脱梅灰香。十年粉蠹生画梁，饥虫不食摧碎黄。展开全文蕙花已老桃叶长，禁院悬帘隔御光。华清源中矾石汤，徘徊白凤随君王。
[唐]李贺,《酒罢，张大彻索赠诗。时张初效潞幕》,长鬣张郎三十八，天遣裁诗花作骨。往还谁是龙头人？公主遣秉鱼须笏。展开全文水行青草上白衫，匣中章奏密如蚕。金门石阁知卿有，豸角鸡香早晚含。陇西长吉摧颓客，酒阑感觉中区窄。葛衣断碎赵城秋，吟诗一夜东方白。
[唐]李贺,《堂堂》,堂堂复堂堂，红脱梅灰香。十年粉蠹生画梁，饥虫不食摧碎黄。展开全文蕙花已老桃叶长，禁院悬帘隔御光。华清源中矾石汤，徘徊白凤随君王。
[唐]李贺,《出城》,雪下桂花稀，啼乌被弹归。关水乘驴影，秦风帽带垂。展开全文入乡诚万里，无印自堪悲。卿卿忍相问，镜中双泪姿。
[唐]李贺,《牡丹种曲》,莲枝未长秦蘅老，走马驮金斸春草。水灌香泥却月盘，一夜绿房迎白晓。展开全文美人醉语园中烟，晚华已散蝶又阑。梁王老去罗衣在，拂袖风吹蜀国弦。归霞帔拖蜀帐昏，嫣红落粉罢承恩。檀郎谢女眠何处？楼台月明燕夜语。
[唐]李贺,《古邺城童子谣效王粲刺曹操》,邺城中，暮尘起。将黑丸，斫文吏。展开全文棘为鞭，虎为马。团团走，邺城下。切玉剑，射日弓。献何人，奉相公。扶毂来，关右儿。香扫涂，相公归。
[唐]李贺,《江南弄》,江中绿雾起凉波，天上叠巘红嵯峨。水风浦云生老竹，渚暝蒲帆如一幅。展开全文鲈鱼千头酒百斛，酒中倒卧南山绿。吴歈越吟未终曲，江上团团帖寒玉。
[唐]李贺,《江楼曲》,楼前流水江陵道，鲤鱼风起芙蓉老。晓钗催鬓语南风，抽帆归来一日功。展开全文鼍吟浦口飞梅雨，竿头酒旗换青苎。萧骚浪白云差池，黄粉油衫寄郎主。新槽酒声苦无力，南湖一顷菱花白。眼前便有千里愁，小玉开屏见山色。
[唐]李贺,《帝子歌》,洞庭明月一千里，凉风雁啼天在水。九节菖蒲石上死，湘神弹琴迎帝子。山头老桂吹古香，雌龙怨吟寒水光。展开全文沙浦走鱼白石郎，闲取真珠掷龙堂。
[唐]李贺,《残丝曲》,垂杨叶老莺哺儿，残丝欲断黄蜂归。绿鬓年少金钗客，缥粉壶中沈琥珀。展开全文花台欲暮春辞去，落花起作回风舞。榆荚相催不知数，沈郎青钱夹城路。
[唐]李贺,《帝子歌》,洞庭帝子一千里，凉风雁啼天在水。九节菖蒲石上死，湘神弹琴迎帝子。展开全文山头老桂吹古香，雌龙怨吟寒水光。沙浦走鱼白石郎，闲取真珠掷龙堂。
[唐]李贺,《伤心行》,咽咽学楚吟，病骨伤幽素。秋姿白发生，木叶啼风雨。展开全文灯青兰膏歇，落照飞蛾舞。古壁生凝尘，羁魂梦中语。
[唐]李贺,《感讽五首 其四》,星尽四方高，万物知天曙。己生须己养，荷担出门去。展开全文君平久不返，康伯遁国路。晓思何譊譊，阛阓千人语。
[唐]李贺,《伤心行》,咽咽学楚吟，病骨伤幽素。秋姿白发生，木叶啼风雨。展开全文灯青兰膏歇，落照飞蛾舞。古壁生凝尘，羁魂梦中语。
[唐]李贺,《神弦》,女巫浇酒云满空，玉炉炭火香咚咚。海神山鬼来座中，纸钱窸窣鸣旋风。展开全文相思木贴金舞鸾，攒蛾一啑重一弹。呼星召鬼歆杯盘，山魅食时人森寒。终南日色低平湾，神兮长在有无间。神嗔神喜师更颜，送神万骑还青山。
[唐]李贺,《洛妹真珠》,真珠小娘下青廓，洛苑香风飞绰绰。寒鬓斜钗玉燕光，高楼唱月敲悬珰。展开全文兰风桂露洒幽翠，红弦袅云咽深思。花袍白马不归来，浓蛾叠柳香唇醉。金鹅屏风蜀山梦，鸾裾凤带行烟重。八骢笼晃脸差移，日丝繁散曛罗洞。市南曲陌无秋凉，楚腰卫鬓四时芳。玉喉窕窕排空光，牵云曳雪留陆郎。
[唐]李贺,《古悠悠行》,白景归西山，碧华上迢迢。今古何处尽？千岁随风飘。展开全文海沙变成石，鱼沫吹秦桥。空光远流浪，铜柱从年消。
[唐]李贺,《古悠悠行》,白景归西山，碧华上迢迢。今古何处尽？千岁随风飘。展开全文海沙变成石，鱼沫吹秦桥。空光远流浪，铜柱从年消。
[唐]李贺,《王浚墓下作》,人间无阿童，犹唱水中龙。白草侵烟死，秋藜绕地红。展开全文古书平黑石，神剑断青铜。耕势鱼鳞起，坟科马鬣封。菊花垂湿露，棘径卧干蓬。松柏愁香涩，南原几夜风！
[唐]李贺,《石城晓》,月落大堤上，女垣栖乌起。细露湿团红，寒香解夜醉。展开全文女牛渡天河，柳烟满城曲。上客留断缨，残蛾斗双绿。春帐依微蝉翼罗，横茵突金隐体花。帐前轻絮鹅毛起，欲说春心无所似。
[唐]李贺,《铜驼悲》,落魄三月罢，寻花去东家。谁作送春曲？洛岸悲铜驼。展开全文桥南多马客，北山饶古人。客饮杯中酒，驼悲千万春。生世莫徒劳，风吹盘上烛。厌见桃株笑，铜驼夜来哭。
[唐]李贺,《过华清宫》,春月夜啼鸦，宫帘隔御花。云生朱络暗，石断紫钱斜。展开全文玉碗盛残露，银灯点旧纱。蜀王无近信，泉上有芹芽。
[唐]李贺,《秦宫诗》,越罗衫袂迎春风，玉刻麒麟腰带红。楼头曲宴仙人语，帐底吹笙香雾浓。展开全文人间酒暖春茫茫，花枝入帘白日长。飞窗复道传筹饮，十夜铜盘腻烛黄。秃衿小袖调鹦鹉，紫绣麻霞踏哮虎。斫桂烧金待晓筵，白鹿青苏夜半煮。桐英永巷骑新马，内屋深屏生色画。开门烂用水衡钱，巻起黄河向身泻。皇天厄运犹曽裂，秦宫一生花底活。鸾箆夺得不还人，醉睡氍毹满堂月。
[唐]李贺,《蜀国弦》,枫香晚华静，锦水南山影。惊石坠猿哀，竹云愁半岭。展开全文凉月生秋浦，玉沙鳞鳞光。谁家红泪客，不忍过瞿塘。
[唐]李贺,《屏风曲》,蝶栖石竹银交关，水凝绿鸭琉璃钱。团回六曲抱膏兰，将鬟镜上掷金蝉。展开全文沉香火暖茱萸烟，酒觥绾带新承欢。月风吹露屏外寒，城上乌啼楚女眠。
[唐]李贺,《屏风曲》,蝶栖石竹银交关，水凝绿鸭琉璃钱。团回六曲抱膏兰，将鬟镜上掷金蝉。展开全文沈香火暖茱萸烟，酒觥绾带新承欢。月风吹露屏外寒，城上乌啼楚女眠。
[唐]李贺,《其三》,南山何其悲，鬼雨洒空草。长安夜半秋，风前几人老。展开全文低迷黄昏径，袅袅青栎道。月午树无影，一山唯白晓。漆炬迎新人，幽圹萤扰扰。
[唐]李贺,《奉和二兄罢使遣马归延州》,空留三尺剑，不用一丸泥。马向沙场去，人归故国来。展开全文笛愁翻陇水，酒喜沥春灰。锦带休惊雁，罗衣尚斗鸡。还吴已渺渺，入郢莫凄凄。自是桃李树，何患不成蹊？
[唐]李贺,《感春》,日暖自萧条，花悲北郭骚。榆穿莱子眼，柳断舞儿腰。展开全文上幕迎神燕，飞丝送百劳。胡琴今日恨，急语向檀槽。
[唐]李贺,《月漉漉篇》,月漉漉，波烟玉。莎青桂花繁，芙蓉别江木。展开全文粉态夹罗寒，雁羽铺烟湿。谁能看石帆？乘船镜中入。秋白鲜红死，水香莲子齐。挽菱隔歌袖，绿刺罥银泥。
[唐]李贺,《高平县东私路》,侵侵槲叶相，木花滞寒雨。今夕山上秋，永谢无人处。展开全文石溪远荒涩，棠实悬辛苦。古者定幽寻，呼君作私路。
[唐]李贺,《高平县东私路》,侵侵槲叶香，木花滞寒雨。今夕山上秋，永谢无人处。石谿远荒涩，棠实悬辛苦。古者定幽寻，呼君作私路。
[唐]李贺,《始为奉礼忆昌谷山居》,扫断马蹄痕，衙回自闭门。长枪江米熟，小树枣花春。展开全文向壁悬如意，当帘阅角巾。犬书曾去洛，鹤病悔游秦。土甑封茶叶，山杯锁竹根。不知船上月，谁棹满溪云？
[唐]李贺,《贾公闾贵婿曲》,朝衣不须长，分花对袍缝。嘤嘤白马来，满脑黄金重。展开全文今朝香气苦，珊瑚涩难枕。且要弄风人，暖蒲沙上饮。燕语踏帘钩，日虹屏中碧。潘令在河阳，无人死芳色。
[唐]李贺,《客游》,悲满千里心，日暖南山石。不谒承明庐，老作平原客。展开全文四时别家庙，三年去乡国。旅歌屡弹铗，归问时裂帛。
[唐]李贺,《赠陈商》,长安有男儿，二十心已朽。楞伽堆案前，楚辞系肘后。展开全文人生有穷拙，日暮聊饮酒。只今道已塞，何必须白首？凄凄陈述圣，披褐鉏俎豆。学为尧舜文，时人责衰偶。柴门车辙冻，日下榆影瘦。黄昏访我来，苦节青阳皱。太华五千仞，劈地抽森秀。旁古无寸寻，一上戛牛斗。公卿纵不怜，宁能锁吾口？李生师太华，大坐看白昼。逢霜作朴(嫩左换木)，得气为春柳。礼节乃相去，憔悴如刍狗。风雪直斋坛，墨组贯铜绶。臣妾气态间，唯欲承箕帚。天眼何时开？古剑庸一吼。
[唐]李贺,《摩多楼子》,玉塞去金人，二万四千里。风吹沙作云，一时渡辽水。展开全文天白水如练，甲丝双串断。行行莫苦辛，城月犹残半。晓气朔烟上，趢趗胡马蹄。行人临水别，陇水长东西。
[唐]李贺,《神弦曲》,西山日没东山昏，旋风吹马马踏云。画弦素管声浅繁，花裙繂(纟蔡)步秋尘。展开全文桂叶刷风桂坠子，青狸哭血寒狐死。古壁彩虯金贴尾，雨工骑入秋潭水。百年老鸮成木魅，笑声碧火巢中起。
[唐]李贺,《沙路曲》,柳脸半眠丞相树，珮马钉铃踏沙路。断烬遗香袅翠烟，烛骑啼乌上天去。展开全文帝家玉龙开九关，帝前动笏移南山。独垂重印押千官，金窠篆字红屈盘。沙路归来闻好语，旱火不光天下雨。
[唐]李贺,《代崔家送客》,行尽柳烟下，马蹄白翩翩。恐随行处尽，何忍重扬鞭。
[唐]李贺,《春怀引》,芳蹊密影成花洞，柳结浓烟花带重。蟾蜍碾玉挂明弓，捍拔装金打仙凤。展开全文宝枕垂云选春梦，钿合碧寒龙脑冻。阿侯系锦觅周郎，凭仗东风好相送。
[唐]李贺,《乐府杂曲·鼓吹曲辞·艾如张》,锦襜褕，绣裆襦。强饮啄，哺尔雏。展开全文陇东卧穟满风雨，莫信笼媒陇西去。齐人织网如素空，张在野田平碧中。网丝漠漠无形影，误尔触之伤首红。艾叶绿花谁剪刻，中藏祸机不可测。
[唐]李贺,《九月》,离宫散萤天似水，竹黄池冷芙蓉死。月缀金铺光脉脉，凉苑虚庭空澹白。展开全文霜花飞飞风草草，翠锦斓斑满层道。鸡人罢唱晓珑璁，鸦啼金井下疏桐。
[唐]李贺,《走马引》,我有辞乡剑，玉锋堪截云。襄阳走马客，意气自生春。展开全文朝嫌剑花净，暮嫌剑光冷。能持剑向人，不解持照身。
[唐]李贺,《舞曲歌辞·公莫舞歌》,方花古础排九楹，刺豹淋血盛银罂。华筵鼓吹无桐竹，长刀直立割鸣筝。展开全文横楣粗锦生红纬，日炙锦嫣王未醉。腰下三看宝玦光，项庄掉箭拦前起。材官小臣公莫舞，座上真人赤龙子。芒砀云瑞抱天回，咸阳王气清如水。铁枢铁楗重束关，大旗五丈撞双环。汉王今日须秦印，绝膑刳肠臣不论。
[唐]李贺,《追和何谢铜雀妓》,佳人一壶酒，秋容满千里。石马卧新烟，忧来何所似？展开全文歌声且潜弄，陵树风自起。长裾压高台，泪眼看花机。
[唐]李贺,《代崔家送客》,行盖柳烟下，马蹄白翩翩。恐随行处尽，何忍重扬鞭。
[唐]李贺,《答赠》,本是张公子，曾名萼绿华。沉香熏小像，杨柳伴啼鸦。展开全文露重金泥冷，杯阑玉树斜。琴堂沽酒客，新买后园花。
[唐]李贺,《洛姝真珠》,真珠小娘下清廓，洛苑香风飞绰绰。寒鬓斜钗玉燕光，高楼唱月敲悬珰。兰风桂露洒幽翠，红弦袅云咽深思。展开全文花袍白马不归来，浓蛾叠柳香唇醉。金鹅屏风蜀山梦，鸾裾凤带行烟重。八骢笼晃脸差移，日丝繁散曛罗洞。市南曲陌无秋凉，楚腰卫鬓四时芳。玉喉窱窱排空光，牵云曳雪留陆郎。
[唐]李贺,《秋凉诗，寄正字十二兄》,闭门感秋风，幽姿任契阔。大野生素空，天地旷肃杀。露光泣残蕙，虫响连夜发。房寒寸辉薄，迎风绛纱折。展开全文披书古芸馥，恨唱华容歇。百日不相知，花光变凉节。弟兄谁念虑，笺翰既通达。青袍度白马，草简奏东阙。梦中相聚笑，觉见半床月。长思剧寻环，乱忧抵覃葛。
[唐]李贺,《贵主征行乐》,奚骑黄铜连锁甲，罗旗香干金画叶。中军留醉河阳城，娇嘶紫燕踏花行。展开全文春营骑将如红玉，走马捎鞭上空绿。女垣素月角咿咿，牙帐未开分锦衣。
[唐]李贺,《感讽五首 其三》,南山何其悲，鬼雨洒空草。长安夜半秋，风前几人老。展开全文低迷黄昏径，袅袅青栎道。月午树无影，一山唯白晓。漆炬迎新人，幽圹萤扰扰。
[唐]李贺,《贵主征行乐》,奚骑黄铜连锁甲，罗旗香干金画叶。中军留醉河阳城，娇嘶紫燕踏花行。展开全文春营骑将如红玉，走马捎鞭上空绿。女垣素月角咿咿，牙帐未开分锦衣。
[唐]李贺,《画角东城》,河转曙萧萧，鸦飞睥睨高。帆长摽越甸，壁冷挂吴刀。展开全文淡菜生寒日，鲕鱼潠白涛。水花沾抹额，旗鼓夜迎潮。
[唐]李贺,《难忘曲》,夹道开洞门，弱杨低画戟。帘影竹华起，箫声吹日色。展开全文蜂语绕妆镜，拂蛾学春碧。乱系丁香梢，满栏花向夕。
[唐]李贺,《新夏歌》,晓木千笼真蜡彩，落蕊枯香数分在。阴枝拳芽卷缥茸，长风回气扶葱茏。展开全文野家麦畦上新垄，长畛徘徊桑柘重。刺香满地菖蒲草，雨梁燕语悲身老。三月摇扬入河道，天浓地浓柳梳扫。
[唐]李贺,《神仙曲》,碧峰海面藏灵书，上帝拣作神仙居。清明笑语闻空虚，斗乘巨浪骑鲸鱼。展开全文春罗书字邀王母，共宴红楼最深处。鹤羽冲风过海迟，不如却使青龙去。犹疑王母不相许，垂雾妖鬟更传语。
[唐]李贺,《相和歌辞·莫愁曲》,草生陇坂下，鸦噪城堞头。何人此城里，城角栽石榴。青丝系五马，黄金络双牛。白鱼驾莲船，夜作十里游。展开全文归来无人识，暗上沉香楼。罗床倚瑶瑟，残月倾帘钩。今日槿花落，明朝梧树秋。若负平生意，何名作莫愁。
[唐]李贺,《题赵生壁》,大妇然竹根，中妇舂玉屑。冬暖拾松枝，日烟生蒙灭。展开全文木藓青桐老，石井水声发。曝背卧东亭，桃花满肌骨。
[唐]李贺,《仙人》,弹琴石壁上，翻翻一仙人。手持白鸾尾，夜扫南山云。展开全文鹿饮寒涧下，鱼归清海滨。当时汉武帝，书报桃花春。
[唐]李贺,《七月一日晓入太行山》,一夕绕山秋，香露溘蒙菉。新桥倚云阪，候虫嘶露朴。展开全文洛南今已远，越衾谁为熟。石气何凄凄，老莎如短镞。
[唐]李贺,《绿水词》,今宵好风月，阿侯在何处。为有倾城色，翻成足愁苦。东湖采莲叶，南湖拔蒲根。未持寄小姑，且持感愁魂。
[唐]李贺,《染丝上春机》,玉罂汲水桐花井，茜丝沈水如云影。美人懒态燕脂愁，春梭抛掷鸣高楼。展开全文彩线结茸背复叠，白袷玉郎寄桃叶。为君挑鸾作腰绶，愿君处处宜春酒。
[唐]李贺,《申胡子觱篥歌》,颜热感君酒，含嚼芦中声。花娘篸绥妥，休睡芙蓉屏。谁截太平管，列点排空星。直贯开花风，天上驱云行。展开全文今夕岁华落，令人惜平生。心事如波涛，中坐时时惊。朔客骑白马，剑弝悬兰缨。俊健如生猱，肯拾蓬中萤。
[唐]李贺,《染丝上春机》,玉罂泣水桐花井，蒨丝沉水如云影。美人懒态燕脂愁，春梭抛掷鸣高楼。彩线结茸背复叠，白袷玉郎寄桃叶，展开全文为君挑鸾作腰绶，愿君处处宜春酒。
[唐]李贺,《许公子郑姬歌》,许史世家外亲贵，宫锦千端买沉醉。铜驼酒熟烘明胶，古堤大柳烟中翠。桂开客花名郑袖，入洛闻香鼎门口。展开全文先将芍药献妆台，后解黄金大如斗。莫愁帘中许合欢，清弦五十为君弹。弹声咽春弄君骨，骨兴牵人马上鞍。两马八蹄踏兰苑，情如合竹谁能见。夜光玉枕栖凤凰，袷罗当门刺纯线。长翻蜀纸卷明君，转角含商破碧云。自从小靥来东道，曲里长眉少见人。相如冢上生秋柏，三秦谁是言情客。蛾鬟醉眼拜诸宗，为谒皇孙请曹植。
[唐]李贺,《杂曲歌辞·十二月乐辞·二月》,二月饮酒采桑津，宜男草生兰笑人。蒲如交剑风如薰，劳劳胡燕怨酣春。薇帐逗烟生绿尘，金翅峨髻愁暮云，展开全文沓飒起舞真珠裙。津头送别唱流水，酒客背寒南山死。
[唐]李贺,《同沈驸马赋得御沟水》,入苑白泱泱，宫人正靥黄。绕堤龙骨冷，拂岸鸭头香。展开全文别馆惊残梦，停杯泛小觞。幸因流浪处，暂得见何郎。
[唐]李贺,《绿章封事〈为吴道士夜醮作〉》,青霓扣额呼宫神，鸿龙玉狗开天门。石榴花发满溪津，溪女洗花染白云。展开全文绿章封事谘元父，六街马蹄浩无主。虚空风气不清泠，短衣小冠作尘土。金家香巷千轮鸣，扬雄秋室无俗声。愿携汉戟招书鬼，休令恨骨填蒿里。
[唐]李贺,《五月》,雕玉押帘额，轻縠笼虚门。井汲铅华水，扇织鸳鸯纹。展开全文回雪舞凉殿，甘露洗空绿。罗袖从徊翔，香汗沾宝粟。
[唐]李贺,《勉爱行二首送小季之庐山》,洛郊无俎豆，弊厩惭老马。小雁过炉峰，影落楚水下。展开全文长船倚云泊，石镜秋凉夜。岂解有乡情？弄月聊鸣哑。
[唐]李贺,《将发》,东床卷席罢，护落将行去。秋白遥遥空，日满门前路。
[唐]李贺,《夜饮朝眠曲》,觞酣出座东方高，腰横半解星劳劳。柳苑鸦啼公主醉，薄露压花蕙兰气。展开全文玉转湿丝牵晓水，热粉生香琅玕紫。夜饮朝眠断无事，楚罗之帏卧皇子。
[唐]李贺,《相和歌辞·江南曲》,汀洲白蘋草，柳恽乘马归。江头楂树香，岸上蝴蝶飞。酒杯若叶露，玉轸蜀桐虚。朱楼通水陌，沙暖一双鱼。
[唐]李贺,《神弦别曲》,巫山小女隔云别，松花春风山上发。绿盖独穿香径归，白马花竿前孑孑。展开全文蜀江风澹水如罗，堕兰谁泛相经过。南山桂树为君死，云衫残污红脂花。
[唐]李贺,《溪晚凉》,白狐向月号山风，秋寒扫云留碧空。玉烟青湿白如幢，银湾晓转流天东。展开全文溪汀眠鹭梦征鸿，轻涟不语细游溶。层岫回岑复叠龙，苦篁对客吟歌筒。
[唐]李贺,《塘上行》,藕花凉露湿，花缺藕根涩。飞下雌鸳鸯，塘水声溘溘。
[唐]李贺,《贵公子夜阑曲》,袅袅沉水烟，乌啼夜阑景。曲沼芙蓉波，腰围白玉冷。
[唐]李贺,《嘲雪》,昨日发葱岭，今朝下兰渚。喜从千里来，乱笑含春语。展开全文龙沙湿汉旗，凤扇迎秦素。久别辽城鹤，毛衣已应故。
[唐]李贺,《梁公子》,风彩出萧家，本是菖蒲花。南塘莲子熟，洗马走江沙。御笺银沫冷，长簟凤窠斜。种柳营中暗，题书赐馆娃。
[唐]李贺,《贵公子夜阑曲》,袅袅沈水烟，乌啼夜阑景。曲沼芙蓉波，腰围白玉冷。
[唐]李贺,《四月》,晓凉暮凉树如盖，千山浓绿生云外。依微香雨青氛氲，腻叶蟠花照曲门。展开全文金塘闲水摇碧漪，老景沉重无惊飞，堕红残萼暗参差。
[唐]李贺,《勉爱行二首送小季之庐山 之一》,洛郊无俎豆，弊厩惭老马。小雁过炉峰，影落楚水下。展开全文长船倚云泊，石镜秋凉夜。岂解有乡情？弄月聊鸣哑。
[唐]李贺,《梁公子》,风采出萧家，本是菖蒲花。南塘莲子熟，洗马走江沙。展开全文御笺银沫冷，长簟凤窠斜。种柳营中暗，题书赐馆娃。
[唐]李贺,《拂舞歌辞》,吴娥声绝天，空云闲裴回。门外满车马，亦须生绿苔。展开全文尊有乌程酒，劝君千万寿。全胜汉武锦楼上，晓望晴寒饮花露。东方日不破，天光无老时。丹成作蛇乘白雾，千年重化玉井土。从蛇作土一千载，吴堤绿草年年在。背有八卦称神仙，邪鳞顽甲滑腥涎。
[唐]李贺,《瑶华乐》,穆天子，走龙媒。八辔冬珑逐天回，五精扫地凝云开。展开全文高门左右日月环，四方错镂棱层殷。舞霞垂尾长盘珊，江澄海净神母颜。施红点翠照虞泉，曳云拖玉下昆山。列旆如松，张盖如轮。金风殿秋，清明发春。八銮十乘，矗如云屯。琼钟瑶席甘露文，玄霜绛雪何足云。薰梅染柳将赠君。铅华之水洗君骨，与君相对作真质。
[唐]李贺,《吕将军歌》,吕将军，骑赤兔。独携大胆出秦门，金粟堆边哭陵树。展开全文北方逆气污青天，剑龙夜叫将军闲。将军振袖拂剑锷，玉阙朱城有门阁。磕磕银龟摇白马，傅粉女郎火旗下。恒山铁骑请金枪，遥闻箙中花箭香。西郊寒蓬叶如刺，皇天新栽养神骥。厩中高桁排蹇蹄，饱食青刍饮白水。圆苍低迷盖张地，九州人事皆如此。赤山秀铤御时英，绿眼将军会天意。
[唐]李贺,《休洗红》,休洗红，洗多红色浅。卿卿骋少年，昨日殷桥见。展开全文封侯早归来，莫作弦上箭。
[唐]李贺,《杂曲歌辞·十二月乐辞·五月》,雕玉押帘上，轻毂笼虚门。井汲铅华水，扇织鸳鸯文。回雪舞凉殿，甘露洗空绿。罗袖从徊翔，香汗沾宝粟。
[唐]李贺,《八月》,孀妾怨长夜，独客梦归家。傍檐虫缉丝，向壁灯垂花。展开全文檐外月光吐，帘中树影斜。悠悠飞露姿，点缀池中荷。
[唐]李贺,《十一月》,宫城团回凛严光，白天碎碎堕琼芳。挝钟高饮千日酒，却天凝寒作君寿。展开全文御沟泉合如环素，火井温泉在何处。
[唐]李贺,《巴童答》,巨鼻宜山褐，庞眉入苦吟。非君唱乐府，谁识怨秋深？
[唐]李贺,《钓鱼诗》,秋水钓红渠，仙人待素书。菱丝萦独茧，菰米蛰双鱼。展开全文斜竹垂清沼，长纶贯碧虚。饵悬春蜥蜴，钩坠小蟾蜍。詹子情无限，龙阳恨有余。为看烟浦上，楚女泪沾裾。
[唐]李贺,《房中思》,新桂如蛾眉，秋风吹小绿。行轮出门去，玉銮声断续。展开全文月轩下风露，晓庭自幽涩。谁能事贞素？卧听莎鸡泣。
[唐]李贺,《春归昌谷》,束发方读书，谋身苦不早。终军未乘传，颜子鬓先老。展开全文天网信崇大，矫士常慅慅。逸目骈甘华，羁心如荼蓼。旱云二三月，岑岫相颠倒。谁揭赪玉盘，东方发红照。春热张鹤盖，兔目官槐小。思焦面如病，尝胆肠似绞。京国心烂漫，夜梦归家少。发轫东门外，天地皆浩浩。青树骊山头，花风满秦道。宫台光错落，装尽偏峰峤。细绿及团红，当路杂啼笑。香风下高广，鞍马正华耀。独乘鸡栖车，自觉少风调。心曲语形影，只身焉足乐。岂能脱负檐，刻鹤曾无兆。幽幽太华侧，老柏如建纛。龙皮相排戛，翠羽更荡掉。驱趋委憔悴，眺览强容貌。花蔓阂行輈，縠烟暝深徼。少健无所就，入门愧家老。听讲依大树，观书临曲沼。知非出柙虎，甘作藏雾豹。韩鸟处矰缴，湘鯈在笼罩。狭行无廓落，壮士徒轻躁。
[唐]李贺,《贝宫夫人》,丁丁海女弄金环，雀钗翘揭双翅关。六宫不语一生闲，高悬银榜照青山。展开全文长眉凝绿几千年，清凉堪老镜中鸾。秋肌稍觉玉衣寒，空光帖妥水如天。
[唐]李贺,《河南府试十二月乐词·八月》,孀妾怨夜长，独客梦归家。傍檐虫缉丝，向壁灯垂花。帘外月光吐，帘内树影斜。悠悠飞露姿，点缀池中荷。
[唐]李贺,《题归梦》,长安风雨夜，书客梦昌谷。怡怡中堂笑，小弟栽涧绿。展开全文家门厚重意，望我饱饥腹。劳劳一寸心，灯花照鱼目。
[唐]李贺,《五粒小松歌》,蛇子蛇孙鳞蜿蜿，新香几粒洪崖饭。绿波浸叶满浓光，细束龙髯铰刀剪。展开全文主人壁上铺州图，主人堂前多俗儒。月明白露秋泪滴，石笋溪云肯寄书。
[唐]李贺,《句》,不见山巅树，摧杌下为薪。日睹井中泥，上出作埃尘。情知一丘趣，不谢千里印。展开全文倚剑登高台，悠悠送春目。
[唐]李贺,《唐儿歌〈杜豳公之子〉》,头玉硗硗眉刷翠，杜郎生得真男子。骨重神寒天庙器，一双瞳人剪秋水。展开全文竹马梢梢摇绿尾，银鸾睒光踏半臂。东家娇娘求对值，浓笑画空作唐字。眼大心雄知所以，莫忘作歌人姓李。
[唐]李贺,《二月》,二月饮酒采桑津，宜男草生兰笑人，蒲如交剑风如薰。劳劳胡燕怨酣春，展开全文薇帐逗烟生绿尘。金翘峨髻愁暮云，沓飒起舞真珠裙。津头送别唱流水，酒客背寒南山死。
[唐]李贺,《三月》,东方风来满眼春，花城柳暗愁杀人。复宫深殿竹风起，新翠舞衿净如水。展开全文光风转蕙百馀里，暖雾驱云扑天地。军装宫妓扫蛾浅，摇摇锦旗夹城暖。曲水漂香去不归，梨花落尽成秋苑。
[唐]李贺,《湘妃》,筠竹千年老不死，长伴秦娥盖湘水。蛮娘吟弄满寒空，九山静绿泪花红。展开全文离鸾别凤烟梧中，巫云蜀雨遥相通。幽愁秋气上青枫，凉夜波间吟古龙。
