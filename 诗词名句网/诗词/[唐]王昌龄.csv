[唐]王昌龄,《出塞》,秦时明月汉时关，万里长征人未还。但使龙城飞将在，不教胡马度阴山。
[唐]王昌龄,《出塞》,骝马新跨白玉鞍，战罢沙场月色寒。城头铁鼓声犹振，匣里金刀血未干。
[唐]王昌龄,《从军行》,大漠风尘日色昏，红旗半卷出辕门。前军夜战洮河北，已报生擒吐谷浑。
[唐]王昌龄,《从军行》,青海长云暗雪山，孤城遥望玉门关。黄沙百战穿金甲，不破楼兰终不还！
[唐]王昌龄,《从军行》,大将军出战，白日暗榆关。三面黄金甲，单于破胆还。
[唐]王昌龄,《芙蓉楼送辛渐》,寒雨连江夜入吴，平明送客楚山孤。洛阳亲友如相问，一片冰心在玉壶。
[唐]王昌龄,《闺怨》,闺中少妇不知愁，春日凝妆上翠楼。忽见陌头杨柳色，悔教夫婿觅封侯。
[唐]王昌龄,《闺怨》,闺中少妇不曾愁，春日凝妆上翠楼。忽见陌头杨柳色，悔教夫婿觅封侯。
[唐]王昌龄,《采莲曲》,荷叶罗裙一色裁，芙蓉向脸两边开。展开全文乱入池中看不见，闻歌始觉有人来。
[唐]王昌龄,《塞下曲·饮马渡秋水》,饮马渡秋水，水寒风似刀。平沙日未没，黯黯见临洮。展开全文昔日长城战，咸言意气高。黄尘足今古，白骨乱蓬蒿。
[唐]王昌龄,《长歌行》,旷野饶悲风，飕飕黄蒿草。系马停白杨，谁知我怀抱。展开全文所是同袍者，相逢尽衰老。况登汉家陵，南望长安道。下有枯树根，上有鼷鼠窠。高皇子孙尽，千古无人过。宝玉频发掘，精灵其奈何。人生须达命，有酒且长歌。
[唐]王昌龄,《送柴侍御》,沅水通波接武冈，送君不觉有离伤。青山一道同云雨，明月何曾是两乡。
[唐]王昌龄,《送柴侍御》,沅水通波接武冈，送君不觉有离伤。青山一道同云雨，明月何曾是两乡。
[唐]王昌龄,《同从弟南斋玩月忆山阴崔少府》,高卧南斋时，开帷月初吐。清辉澹水木，演漾在窗户。展开全文冉冉几盈虚，澄澄变今古。美人清江畔，是夜越吟苦。千里共如何，微风吹兰杜。
[唐]王昌龄,《送别》,春江愁送君，蕙草生氤氲。醉后不能语，乡山雨纷纷。
[唐]王昌龄,《送魏二》,醉别江楼橘柚香，江风引雨入舟凉。忆君遥在潇湘月，愁听清猿梦里长。
[唐]王昌龄,《塞上曲》,秋风夜渡河，吹却雁门桑。遥见胡地猎，鞲马宿严霜。展开全文五道分兵去，孤军百战场。功多翻下狱，士卒但心伤。
[唐]王昌龄,《塞上曲》,蝉鸣空桑林，八月萧关道。出塞入塞寒，处处黄芦草。展开全文从来幽并客，皆共尘沙老。莫学游侠儿，矜夸紫骝好。
[唐]王昌龄,《行路难·双丝作绠系银瓶》,双丝作绠系银瓶，百尺寒泉辘轳上。悬丝一绝不可望，似妾倾心在君掌。展开全文人生意气好弃捐，只重狂花不重贤。宴罢调筝奏离鹤，回娇转盼泣君前。君不见，眼前事，岂保须臾心勿异。西山日下雨足稀，侧有浮云无所寄。但愿莫忘前者言，挫骨黄尘亦无愧。行路难，劝君酒，莫辞烦。美酒千钟犹可尽，心中片愧何可论。一闻汉主思故剑，使妾长嗟万古魂。
[唐]王昌龄,《青楼曲二首》,白马金鞍从武皇，旌旗十万宿长杨。楼头小妇鸣筝坐，遥见飞尘入建章。展开全文驰道杨花满御沟，红妆漫绾上青楼。金章紫绶千余骑，夫婿朝回初拜侯。
[唐]王昌龄,《青楼曲二首》,其一白马金鞍随武皇，旌旗十万宿长杨。展开全文楼头少妇鸣筝坐，遥见飞尘入建章。其二驰道杨花满御沟，红妆漫绾上青楼。金章紫绶千余骑，夫婿朝回初拜侯。
[唐]王昌龄,《从军行七首》,烽火城西百尺楼，黄昏独上海风秋。更吹羌笛关山月，无那金闺万里愁。展开全文琵琶起舞换新声，总是关山旧别情。撩乱边愁听不尽，高高秋月照长城。关城榆叶早疏黄，日暮云沙古战场。表请回军掩尘骨，莫教兵士哭龙荒。青海长云暗雪山，孤城遥望玉门关。黄沙百战穿金甲，不破楼兰终不还。大漠风尘日色昏，红旗半卷出辕门。前军夜战洮河北，已报生擒吐谷浑。胡瓶落膊紫薄汗，碎叶城西秋月团。明敕星驰封宝剑，辞君一夜取楼兰。玉门山嶂几千重，山北山南总是烽。人依远戍须看火，马踏深山不见踪。
[唐]王昌龄,《听流人水调子》,孤舟微月对枫林，分付鸣筝与客心。岭色千重万重雨，断弦收与泪痕深。
[唐]王昌龄,《西宫春怨》,西宫夜静百花香，欲卷珠帘春恨长。斜抱云和深见月，朦胧树色隐昭阳。
[唐]王昌龄,《长信怨》,奉帚平明金殿开，暂将团扇共徘徊。玉颜不及寒鸦色，犹带昭阳日影来。
[唐]王昌龄,《长信秋词五首》,金井梧桐秋叶黄，珠帘不卷夜来霜。熏笼玉枕无颜色，卧听南宫清漏长。展开全文高殿秋砧响夜阑，霜深犹忆御衣寒。银灯青琐裁缝歇，还向金城明主看。奉帚平明金殿开，且将团扇暂徘徊。玉颜不及寒鸦色，犹带昭阳日影来。真成薄命久寻思，梦见君王觉后疑。火照西宫知夜饮，分明复道奉恩时。长信宫中秋月明，昭阳殿下捣衣声。白露堂中细草迹，红罗帐里不胜情。
[唐]王昌龄,《古意》,桃花四面发，桃叶一枝开。欲暮黄鹂啭，伤心玉镜台。展开全文清筝向明月，半夜春风来。
[唐]王昌龄,《秋思》,阏氏黄叶落，妾望自登台。月出碧云断，单于秋色来。展开全文胡兵沙塞合，汉使玉关回。征客无归日，空悲蕙草摧。[一作李白诗]
[唐]王昌龄,《杂兴》,握中铜匕首，粉锉楚山铁。义士频报雠，杀人不曾缺。展开全文可悲燕丹事，终被狼虎灭。一举无两全，荆轲遂为血。诚知匹夫勇，何取万人杰。无道吞诸侯，坐见九州裂。
[唐]王昌龄,《春宫怨》,昨夜风开露井桃，未央前殿月轮高。平阳歌舞新承宠，帘外春寒赐锦袍。
[唐]王昌龄,《春怨》,音书杜绝白狼西，桃李无颜黄鸟啼。寒雁春深归去尽，出门肠断草萋萋。
[唐]王昌龄,《放歌行》,南渡洛阳津，西望十二楼。明堂坐天子，月朔朝诸侯。展开全文清乐动千门，皇风被九州。庆云从东来，泱漭抱日流。升平贵论道，文墨将何求。有诏征草泽，微诚将献谋。冠冕如星罗，拜揖曹与周。望尘非吾事，入赋且迟留。幸蒙国士识，因脱负薪裘。今者放歌行，以慰梁甫愁。但营数斗禄，奉养每丰羞。若得金膏逐，飞云亦何俦。
[唐]王昌龄,《箜篌引》,卢溪郡南夜泊舟，夜闻两岸羌戎讴。其时月黑猿啾啾，微雨沾衣令人愁。展开全文有一迁客登高楼，不言不寐弹箜篌。弹作蓟门桑叶秋，风沙飒飒青冢头，将军铁嗯汗血流，深入匈奴战未休。黄旗一点兵马收，乱杀胡人积如丘。疮病驱来配边州，仍披漠北羔羊裘。颜色饥枯掩面羞，眼眶泪滴深两眸。思还本乡食牦牛，欲语不得指咽喉。或有强壮能噫呦，意说被他边将仇。五世属藩汉主留，碧毛毡帐河曲游。橐驼五万部落稠，敕赐飞凤金兜鍪。为君百战如过筹，静扫阴山无鸟投。家藏铁券特承优，黄金千斤不称求。九族分离作楚囚，深溪寂寞弦苦幽。草木悲感声飕飀，仆本东山为国忧。明光殿前论九畴，簏读兵书尽冥搜。为君掌上施权谋，洞晓山川无与俦。紫宸诏发远怀柔，摇笔飞霜如夺钩。鬼神不得知其由，怜爱苍生比蚍蜉。朔河屯兵须渐抽，尽遣降来拜御沟。便令海内休戈矛，何用班超定远侯。使臣书之得已不？
[唐]王昌龄,《采莲曲二首》,吴姬越艳楚王妃，争弄莲舟水湿衣。来时浦口花迎入，采罢江头月送归。展开全文荷叶罗裙一色裁，芙蓉向脸两边开。乱入池中看不见，闻歌始觉有人来。
[唐]王昌龄,《箜篌引》,卢谿郡南夜泊舟，夜闻两岸羌戎讴，其时月黑猿啾啾。微雨沾衣令人愁，有一迁客登高楼，不言不寐弹箜篌。展开全文弹作蓟门桑叶秋，风沙飒飒青冢头，将军铁骢汗血流。深入匈奴战未休，黄旗一点兵马收，乱杀胡人积如丘。疮病驱来配边州，仍披漠北羔羊裘，颜色饥枯掩面羞。眼眶泪滴深两眸，思还本乡食牦牛，欲语不得指咽喉。或有强壮能咿嚘，意说被他边将雠，五世属藩汉主留。碧毛毡帐河曲游，橐驼五万部落稠，敕赐飞凤金兜鍪。为君百战如过筹，静扫阴山无鸟投，家藏铁券特承优。黄金千斤不称求，九族分离作楚囚，深溪寂寞弦苦幽。草木悲感声飕飗，仆本东山为国忧，明光殿前论九畴。簏读兵书尽冥搜，为君掌上施权谋，洞晓山川无与俦。紫宸诏发远怀柔，摇笔飞霜如夺钩，鬼神不得知其由。怜爱苍生比蚍蜉，朔河屯兵须渐抽，尽遣降来拜御沟。便令海内休戈矛，何用班超定远侯，史臣书之得已不。
[唐]王昌龄,《代扶风主人答》,杀气凝不流，风悲日彩寒。浮埃起四远，游子弥不欢。展开全文依然宿扶风，沽酒聊自宽。寸心亦未理，长铗谁能弹。主人就我饮，对我还慨叹。便泣数行泪，因歌行路难。十五役边地，三四讨楼兰。连年不解甲，积日无所餐。将军降匈奴，国使没桑乾。去时三十万，独自还长安。不信沙场苦，君看刀箭瘢。乡亲悉零落，冢墓亦摧残。仰攀青松枝，恸绝伤心肝。禽兽悲不去，路旁谁忍看。幸逢休明代，寰宇静波澜。老马思伏枥，长鸣力已殚。少年兴运会，何事发悲端。天子初封禅，贤良刷羽翰。三边悉如此，否泰亦须观。
[唐]王昌龄,《秋兴》,日暮西北堂，凉风洗修木。著书在南窗，门馆常肃肃。展开全文苔草延古意，视听转幽独。或问余所营，刈黍就寒谷。
[唐]王昌龄,《咏史》,荷畚至洛阳，杖策游北门。天下尽兵甲，豺狼满中原。明夷方遘患，顾我徒崩奔。自惭菲薄才，误蒙国士恩。展开全文位重任亦重，时危志弥敦。西北未及终，东南不可吞。进则耻保躬，退乃为触藩。叹息嵩山老，而后知其尊。
[唐]王昌龄,《录自《文镜秘府论》》,与君远相知，不道云海深。《寄欢州》得罪由己招，本性易然诺。《见谴至伊水》展开全文黄叶乱秋雨，空斋愁暮心。《客舍秋霖呈席姨父》通经彼上人，无迹任勤苦。《题上人房》枫桥延海岸，客帆归富春。《送邬贲觐省江东》陵薮寒苍茫，登城遂怀古。《登城怀古》河口饯南客，进帆清江水。《送别》迁客又相送，风悲蝉更号。微雨随云收，蒙蒙傍山去。日夕辨灵药，空山松桂香。墟落有怀县，长烟溪树边。青桂花未吐，江中独鸣琴。还家望炎海，楚叶下秋水。[注：此送友人之安南。]
[唐]王昌龄,《郑县宿陶太公馆中赠冯六元二》,儒有轻王侯，脱略当事务。本家蓝田下，非为渔弋故。展开全文无何困躬耕，且欲驰永路。幽居与君近，出谷同所骛。昨日辞石门，五年变秋露。云龙未相感，干谒亦已屡。子为黄绶羁，余忝蓬山顾。京门望西岳，百里见郊树。飞雨祠上来，霭然关中暮。驱车郑城宿，秉烛论往素。山月出华阴，开此河渚雾。清光比故人，豁达展心晤。冯公尚戢翼，元子仍跼步。拂衣易为高，沦迹难有趣。张范善终始，吾等岂不慕。罢酒当凉风，屈伸备冥数。
[唐]王昌龄,《出郴山口至叠石湾野人室中寄张十一》,槠楠无冬春，柯叶连峰稠。阴壁下苍黑，烟含清江楼。展开全文景开独沿曳，响答随兴酬。旦夕望吾友，如何迅孤舟。叠沙积为岗，崩剥雨露幽。石脉尽横亘，潜潭何时流。既见万古色，颇尽一物由。永与世人远，气还草木收。盈缩理无馀，今往何必忧。郴土群山高，耆老如中州。孰云议舛降，岂是娱宦游。阴火昔所伏，丹砂将尔谋。昨临苏耽井，复向衡阳求。同疚来相依，脱身当有筹。数月乃离居，风湍成阻修。野人善竹器，童子能溪讴。寒月波荡漾，羁鸿去悠悠。
[唐]王昌龄,《悲哉行》,勿听白头吟，人间易忧怨。若非沧浪子，安得从所愿。展开全文北上太行山，临风阅吹万。长云数千里，倏忽还肤寸。观其微灭时，精意莫能论。百年不容息，是处生意蔓。始悟海上人，辞君永飞遁。
[唐]王昌龄,《奉酬睢阳路太守见贻之作》,盛才膺命世，高价动良时。帝简登藩翰，人和发咏思。展开全文神仙去华省，鸳鸯忆丹墀。清净能无事，优游即赋诗。江山纷想象，云物动葳蕤。逸气刘公干，玄言向子期。多惭汲引速，翻愧激昂迟。相马如何恨，登龙返自疑。风尘吏道迫，行迈旅心衰。拙疾徒为尔，穷愁欲问谁？秋风一片叶，朝镜数茎丝。州县甘无取，丘园悔莫追。琼瑶生箧笥，光景借茅茨。他日青霄里，犹应访所知。[一作高适诗]
[唐]王昌龄,《卢溪别人》,武陵溪口驻扁舟，溪水随君向北流。行到荆门上三峡，莫将孤月对猿愁。
[唐]王昌龄,《留别岑参兄弟》,江城建业楼，山尽沧海头。副职守兹县，东南棹孤舟。展开全文长安故人宅，秣马经前秋。便以风雪暮，还为纵饮留。貂蝉七叶贵，鸿鹄万里游。何必念钟鼎，所在烹肥牛。为君啸一曲，且莫弹箜篌。徒见枯者艳，谁言直如钩。岑家双琼树，腾光难为俦。谁言青门悲，俯期吴山幽。日西石门峤，月吐金陵洲。追随探灵怪，岂不骄王侯。
[唐]王昌龄,《小敷谷龙潭祠作》,崖谷喷疾流，地中有雷集。百泉势相荡，巨石皆却立。展开全文跳波沸峥嵘，深处不可挹。昏为蛟龙怒，清见云雨入。灵怪崇偏祠，废兴自兹邑。沉淫顷多昧，檐宇遂不葺。吾闻披明典，盛德催世及。生人载山川、血食报原隰。岂伊骇微险，将以循氓揖。奔飞振吕梁，忠信亦我习。波流浸已广，悔吝在所汲。溪水有请源，蹇裳靡沾湿。
[唐]王昌龄,《山行入泾州》,倦此山路长，停骖问宾御。林峦信回惑，白日落何处。展开全文徙倚望长风，滔滔引归虑。微雨随云收，蒙蒙傍山去。西临有边邑，北走尽亭戍。泾水横白烟，州城隐寒树。所嗟异风俗，已自少情趣。岂伊怀土多，触目忻所遇。
[唐]王昌龄,《失题》,奸雄乃得志，遂使群心摇。赤风荡中原，烈火无遗巢。展开全文一人计不用，万里空萧条。
[唐]王昌龄,《失题》,时与醉林壑，因之堕农桑。槐烟渐含夜，楼月深苍茫。
[唐]王昌龄,《失题》,主家新邸第，相国旧池台。馆是招贤辟，楼因教囗囗。展开全文轩车人已散，箫管凤初来。今日龙门下，谁知文举才，[一作孟浩然诗]
[唐]王昌龄,《岳阳别李十六越宾》,相逢楚水寒，舟在洞庭驿。具陈江波事，不异沦弃迹。展开全文杉上秋雨声，悲切蒹葭夕。弹琴收馀响，来送千里客。平明孤帆心，岁晚济代策。时在身未充，潇湘不盈画。湖小洲渚联，澹淡烟景碧。鱼鳖自有性，龟龙无能易。谴黜同所安，风土任所适。闭门观玄化，携手遗损益。
[唐]王昌龄,《横吹曲辞·出塞》,秦时明月汉时关，万里长征人未还。但使龙城飞将在，不教胡马度阴山。展开全文白花垣上望京师，黄河水流无尽时。穷秋旷野行人绝，马首东来知是谁。
[唐]王昌龄,《观猎》,角鹰初下秋草稀，铁骢抛鞚去如飞。少年猎得平原兔，马后横捎意气归。
[唐]王昌龄,《还山贻湛法师》,幼闻无生理，常欲观此身。心迹罕兼遂，崎岖多在尘。展开全文晚途归旧壑，偶与支公邻。导以微妙法，结为清净因。烦恼业顿舍，山林情转殷。朝来问疑义，夕话得清真。墨妙称古绝，词华惊世人。禅房闭虚静，花药连冬春。平石藉琴砚，落泉洒衣巾。欲知冥灭意，朝夕海鸥驯。
[唐]王昌龄,《酬鸿胪裴主簿雨后北楼见赠　[一作高适诗]》,暮霞照新晴，归云犹相逐。有怀晨昏暇，想见登眺目。问礼侍彤襜，题诗访茅屋。高楼多古今，陈事满陵谷。展开全文地久微子封，台馀孝王筑。裴回顾霄汉，豁达俯川陆。远水对孤城，长天向乔木。公门何清静，列戟森已肃。不叹携手稀，常思著鞭速。终当拂羽翰，轻举随鸿鹄。
[唐]王昌龄,《赠宇文中丞　[一作畅当诗]》,仆本濩落人，辱当州郡使。量力颇及早，谢归今即已。展开全文萧萧若凌虚，衿带顷消靡。车服卒然来，涔阳作游子。郁郁寡开颜，默默独行李。忽逢平生友，一笑方在此。秋清宁风日，楚思浩云水。为语弋林者，冥冥鸿远矣。
[唐]王昌龄,《送乔林》,草绿小平津，花开一水滨。今君不得意，辜负帝乡春。展开全文口不言金帛，心常任屈伸。阮君唯饮酒，陶令肯羞贫。阳羡风流地，沧江避世人。菱歌五湖远，桂树八公邻。青鸟迎孤棹，白云随一身。潮从秣陵上，月映石头新。未可逃名利，应须在缙绅。汀洲芳杜色，劝尔暂垂纶。[一作李颀诗]
[唐]王昌龄,《独游》,林卧情每闲，独游景常晏。时从灞陵下，垂钓往南涧。展开全文手携双鲤鱼，目送千里雁。悟彼飞有适，知此罹忧患。放之清冷泉，因得省疏慢。永怀青岑客，回首白云间。神超物无违，岂系名与宦。
[唐]王昌龄,《灞上闲居》,鸿都有归客，偃卧滋阳村。轩冕无枉顾，清川照我门。展开全文空林网夕阳，寒鸟赴荒园。廓落时得意，怀哉莫与言。庭前有孤鹤，欲啄常翩翻。为我衔素书，吊彼颜与原。二君既不朽，所以慰其魂。
[唐]王昌龄,《段宥厅孤桐》,凤皇所宿处，月映孤桐寒。槁叶零落尽，空柯苍翠残。展开全文虚心谁能见，直影非无端。响发调尚苦，清商劳一弹。
[唐]王昌龄,《段宥厅孤桐》,凤凰所宿处，月映孤桐寒。槁叶零落尽，空柯苍翠残。虚心谁能见，直影非无端。响发调尚苦，清商劳一弹。
[唐]王昌龄,《香积寺礼拜万回平等二圣僧塔》,真无御化来，借有乘化归。如彼双塔内，孰能知是非。展开全文愚也骇苍生，圣哉为帝师。当为时世出，不由天地资。万回主此方，平等性无违。今我一礼心，亿劫同不移。肃肃松柏下，诸天来有时。
[唐]王昌龄,《诸官游招隐寺》,山馆人已空，青萝换风雨。自从永明世，月向龙宫吐。展开全文凿井长幽泉，白云今如古。应真坐松柏，锡杖挂窗户。口云七十馀，能救诸有苦。回指岩树花，如闻道场鼓。金色身坏灭，真如性无主。僚友同一心，清光遣谁取。
[唐]王昌龄,《过华阴》,云起太华山，云山互明灭。东峰始含景，了了见松雪。羁人感幽栖，窅映转奇绝。欣然忘所疲，永望吟不辍。展开全文信宿百馀里，出关玩新月。何意昨来心，遇物遂迁别。人生屡如此，何以肆愉悦。
[唐]王昌龄,《途中作》,游人愁岁晏，早起遵王畿。坠叶吹未晓，疏林月微微。展开全文惊禽栖不定，寒兽相因依。叹此霜露下，复闻鸿雁飞。渺然江南意，惜与中途违。羁旅悲壮发，别离念征衣。永图岂劳止，明节期所归。宁厌楚山曲，无人长掩扉。
[唐]王昌龄,《芙蓉楼送辛渐二首》,寒雨连江夜入吴，平明送客楚山孤。洛阳亲友如相问，一片冰心在玉壶。展开全文丹阳城南秋海阴，丹阳城北楚云深。高楼送客不能醉，寂寂寒江明月心。
[唐]王昌龄,《秋日》,反照入闾巷，忧来与谁语。古道无人行，秋风动禾黍。
[唐]王昌龄,《芙蓉楼送辛渐二首》,寒雨连天夜入湖，平明送客楚山孤。洛阳亲友如相问，一片冰心在玉壶。展开全文丹阳城南秋海阴，丹阳城北楚云深。高楼送客不能醉，寂寂寒江明月心。
[唐]王昌龄,《江上闻笛》,横笛怨江月，扁舟何处寻。声长楚山外，曲绕胡关深。展开全文相去万馀里，遥传此夜心。寥寥浦溆寒，响尽惟幽林。不知谁家子，复奏邯郸音。水客皆拥棹，空霜遂盈襟。羸马望北走，迁人悲越吟。何当边草白，旌节陇城阴。
[唐]王昌龄,《东京府县诸公与綦毋潜李颀相送至白马寺宿》,鞍马上东门，裴回入孤舟。贤豪相追送，即棹千里流。展开全文赤岸落日在，空波微烟收。薄宦忘机括，醉来即淹留。月明见古寺，林外登高楼。南风开长廊，夏夜如凉秋。江月照吴县，西归梦中游。
[唐]王昌龄,《龙标野宴》,沅溪夏晚足凉风，春酒相携就竹丛。莫道弦歌愁远谪，青山明月不曾空。
[唐]王昌龄,《寄是正字》,正字芸香阁，经过宛如昨。幽人竹桑园，归卧寂无喧。展开全文高鸟能择木，羝羊漫触藩。物情今已见，从此欲无言。[一作孟浩然诗]
[唐]王昌龄,《缑氏尉沈兴宗置酒南溪留赠》,林色与溪古，深篁引幽翠。山尊在渔舟，棹月情已醉。展开全文始穷清源口，壑绝人境异。春泉滴空崖，萌草拆阴地。久之风榛寂，远闻樵声至。海雁时独飞，永然沧州意。古时青冥客，灭迹沦一尉。吾子踌躇心，岂其纷埃事。缑峰信所克，济北余乃遂。齐物意已会，息肩理犹未。卷舒形性表，脱略贤哲议。乘月期角巾，饭僧嵩阳寺。
[唐]王昌龄,《别刘諝》,天地寒更雨，苍茫楚城阴。一尊广陵酒，十载衡阳心。展开全文倚仗不可料，悲欢岂易寻。相逢成远别，后会何如今。身在江海上，云连京国深。行当务功业，策马何駸駸。
[唐]王昌龄,《风凉原上作》,阴岑宿云归，烟雾湿松柏。风凄日初晓，下岭望川泽。展开全文远山无晦明，秋水千里白。佳气盘未央，圣人在凝碧。关门阻天下，信是帝王宅。海内方晏然，庙堂有奇策。时贞守全运，罢去游说客。予忝兰台人，幽寻免贻责。
[唐]王昌龄,《赵十四兄见访》,客来舒长簟，开阁延清风。但有无弦琴，共君尽尊中。展开全文晚来常读易，顷者欲还嵩。世事何须道，黄精且养蒙。嵇康殊寡识，张翰独知终。忽忆鲈鱼□，扁舟往江东。
[唐]王昌龄,《城旁》,降奚能骑射，战马百余匹。甲仗明寒川，霜囗囗囗囗。展开全文囗囗煞单于，薄暮红旗出。城旁粗少年，骤马垂长鞭。脱却囗囗囗，囗囗沦狄天。匈奴不敢出，漠北开尘烟。
[唐]王昌龄,《听弹风入松赠杨补阙》,商风入我弦，夜竹深有露。弦悲与林寂，清景不可度。寥落幽居心，飕飗青松树。松风吹草白，溪水寒日暮。展开全文声意去复还，九变待一顾。空山多雨雪，独立君始悟。
[唐]王昌龄,《秋山寄陈谠言》,岩间寒事早，众山木已黄。北风何萧萧，兹夕露为霜。展开全文感激未能寐，中宵时慨慷。黄虫初悲鸣，玄鸟去我梁。独卧时易晚，离群情更伤。思君若不及，鸿雁今南翔。
[唐]王昌龄,《次汝中寄河南陈赞府》,汝山方联延，伊水才明灭。遥见入楚云，又此空馆月。展开全文纷然驰梦想，不谓远离别。京邑多欢娱，衡湘暂沿越。明湖春草遍，秋桂白花发。岂唯长思君，日夕在魏阙。
[唐]王昌龄,《胡笳曲》,城南虏已合，一夜几重围。自有金笳引，能沾出塞衣。展开全文听临关月苦，清入海风微。三奏高楼晓，胡人掩涕归。
[唐]王昌龄,《浣纱女》,钱塘江畔是谁家，江上女儿全胜花。吴王在时不得出，今日公然来浣纱。
[唐]王昌龄,《送郭司仓》,映门淮水绿，留骑主人心。明月随良椽，春潮夜夜深。
[唐]王昌龄,《留别》,秦林映陂水，雨过宛城西。留醉楚山别，阴云暮凄凄。
[唐]王昌龄,《梅道士水亭》,金刚波若傲吏非吏，名流即道流。隐居不可见，高论莫能酬。展开全文水接仙源近，山藏鬼谷幽。往来迷处所，花下问鱼舟。[一作孟浩然诗]
[唐]王昌龄,《与黄侍御北津泛舟》,津无蛟龙患，日夕常安流。本欲避骢马，何如同鹢舟。岂伊今日幸，曾是昔年游。莫奏琴中鹤，且随波上鸥。展开全文堤缘九里郭，山面百城楼。自顾躬耕者，才非管乐俦。闻君荐草泽，从此泛沧洲。
[唐]王昌龄,《斋心》,女萝覆石壁，溪水幽濛胧。紫葛蔓黄花，娟娟寒露中。展开全文朝饮花上露，夜卧松下风。云英化为水，光采与我同。日月荡精魄，寥寥天宇空。
[唐]王昌龄,《宴南亭》,寒江映村林，亭上纳鲜洁。楚客共闲饮，静坐金管阕。展开全文酣竟日入山，暝来云归穴。城楼空杳霭，猿鸟备清切。物状如丝纶，上心为予决。访君东溪事，早晚樵路绝。
[唐]王昌龄,《答武陵太守》,仗剑行千里，微躯敢一言。曾为大梁客，不负信陵恩。
[唐]王昌龄,《题净眼师房》,白鸽飞时日欲斜，禅房寂历饮香茶。倾人城，倾人国，斩新剃头青且黑。展开全文玉如意，金澡瓶，朱唇皓齿能诵经。吴音唤字更分明。日暮钟声相送出，袈裟挂着箔帘钉。
[唐]王昌龄,《与苏卢二员外期游丈八寺而苏不至因有此作》,共仰头陀行，能忘世谛情。回看双凤阙，相去一牛鸣。展开全文法向空林说，心随宝地平。手巾花氎净，香帔稻畦成。闻道邀同舍，相期宿化城。安知不来往，翻得似无生。
[唐]王昌龄,《从军行二首》,向夕临大荒，朔风轸归虑。平沙万里余，飞鸟宿何处。展开全文虏骑猎长原，翩翩傍河去。边声摇白草，海气生黄雾。百战苦风尘，十年履霜露。虽投定远笔，未坐将军树。早知行路难，悔不理章句。秋草马蹄轻，角弓持弦急。去为龙城战，正值胡兵袭。军气横大荒，战酣日将入。长风金鼓动，白露铁衣湿。四起愁边声，南庭时伫立。断蓬孤自转，寒雁飞相及。万里云沙涨，平原冰霰涩。惟闻汉使还，独向刀环泣。
[唐]王昌龄,《越女》,越女作桂舟，还将桂为楫。湖上水渺漫，清江不可涉。展开全文摘取芙蓉花，莫摘芙蓉叶。将归问夫婿，颜色何如妾？
[唐]王昌龄,《琴》,孤桐秘虚鸣，朴素传幽真。仿佛弦指外，遂见初古人。展开全文意远风雪苦，时来江山春。高宴未终曲，谁能辨经纶。
[唐]王昌龄,《和振上人秋夜怀士会》,白露伤草木，山风吹夜寒。遥林梦亲友，高兴发云端。展开全文郭外秋声急，城边月色残。瑶琴多远思，更为客中弹。
[唐]王昌龄,《万岁楼》,江上巍巍万岁楼，不知经历几千秋。年年喜见山长在，日日悲看水独流。猿狖何曾离暮岭，鸬鹚空自泛寒洲。展开全文谁堪登望云烟里，向晚茫茫发旅愁。
[唐]王昌龄,《变行路难》,向晚横吹悲，风动马嘶合。前驱引旗节，千里阵云匝。展开全文单于下阴山，砂砾空飒飒。封侯取一战，岂复念闺阁。
[唐]王昌龄,《太湖秋夕》,水宿烟雨寒，洞庭霜落微。月明移舟去，夜静魂梦归。展开全文暗觉海风度，萧萧闻雁飞。
[唐]王昌龄,《驾幸河东》,晋水千庐合，汾桥万国从。开唐天业盛，入沛圣恩浓。展开全文下辇回三象，题碑任六龙。睿明悬日月，千岁此时逢。
[唐]王昌龄,《送欧阳会稽之任》,怀禄贵心赏，东流山水长。官移会稽郡，地迩上虞乡。展开全文缓带屏纷杂，渔舟临讼堂。逶迤回溪趣，猿啸飞鸟行。万室霁朝雨，千峰迎夕阳。辉辉远洲映，暧暧澄湖光。白发有高士，青春期上皇。应须枉车过，为我访荷裳。
[唐]王昌龄,《奉赠张荆州》,祝融之峰紫云衔，翠如何其雪崭岩。邑西有路缘石壁，我欲从之卧穹嵌。鱼有心兮脱网罟，江无人兮鸣枫杉。展开全文王君飞舄仍未去，苏耽宅中意遥缄。第一百四十二卷
[唐]王昌龄,《送东林廉上人归庐山　[一作刘慎虚诗]》,石溪流已乱，苔径人渐微。日暮东林下，山僧还独归。展开全文昔为庐峰意，况与远公违。道性深寂寞，世情多是非。会寻名山去，岂复望清辉。
[唐]王昌龄,《就道士问周易参同契》,仙人骑白鹿，发短耳何长。时余采菖蒲，忽见嵩之阳。展开全文稽首求丹经，乃出怀中方。披读了不悟，归来问嵇康。嗟余无道骨，发我入太行。
[唐]王昌龄,《送李棹游江东》,清洛日夜涨，微风引孤舟。离肠便千里，远梦生江楼。展开全文楚国橙橘暗，吴门烟雨愁。东南具今古，归望山云秋。
[唐]王昌龄,《九日登高》,青山远近带皇州，霁景重阳上北楼。雨歇亭皋仙菊润，霜飞天苑御梨秋。展开全文茱萸插鬓花宜寿，翡翠横钗舞作愁。谩说陶潜篱下醉，何曾得见此风流。
[唐]王昌龄,《武陵开元观黄炼师院三首》,松间白发黄尊师，童子烧香禹步时。欲访桃源入溪路，忽闻鸡犬使人疑。展开全文先贤盛说桃花源，尘忝何堪武陵郡。闻道秦时避地人，至今不与人通问。山观空虚清静门，从官役吏扰尘喧。暂因问俗到真境，便欲投诚依道源。
[唐]王昌龄,《咏青》,雾辟天光远，春回日道临。草浓河畔色，槐结路旁阴。展开全文欲映君王史，先摽胄子襟。经明如何拾，自有致云心。
[唐]王昌龄,《留别武陵袁丞》,皇恩暂迁谪，待罪逢知己。从此武陵溪，孤舟二千里。展开全文桃花遗古岸，金涧流春水。谁识马将军，忠贞抱生死。
[唐]王昌龄,《洛阳尉刘晏与府掾诸公茶集天宫寺岸道上人房》,良友呼我宿，月明悬天宫。道安风尘外，洒扫青林中。展开全文削去府县理，豁然神机空。自从三湘还，始得今夕同。旧居太行北，远宦沧溟东。各有四方事，白云处处通。
[唐]王昌龄,《潞府客亭寄崔凤童》,萧条郡城闭，旅馆空寒烟。秋月对愁客，山钟摇暮天。展开全文新知偶相访，斗酒情依然。一宿阻长会，清风徒满川。
[唐]王昌龄,《沙苑南渡头》,秋雾连云白，归心浦溆悬。津人空守缆，村馆复临川。展开全文篷隔苍茫雨，波连演漾田。孤舟未得济，入梦在何年？
[唐]王昌龄,《同王维集青龙寺昙壁上人兄院五韵》,本来清净所，竹树引幽阴。檐外含山翠，人间出世心。展开全文圆通无有象，圣境不能侵。真是吾兄法，何妨友弟深。天香自然会，陵异识钟音。
[唐]王昌龄,《题灞池二首》,腰镰欲何之，东园刈秋韭。世事不复论，悲歌和樵叟。展开全文开门望长川，薄暮见渔者。借问白头翁，垂纶几年也？
[唐]王昌龄,《西宫秋怨》,芙蓉不及美人妆，水殿风来珠翠香。谁分含啼掩秋扇，空悬明月待君王。
[唐]王昌龄,《李四仓曹宅夜饮》,霜天留后故情欢，银烛金炉夜不寒。欲问吴江别来意，青山明月梦中看。
[唐]王昌龄,《录自《海录碎事》》,驾幸温泉日，严霜子月初。长亭酒未醒，千里风动地。
[唐]王昌龄,《送任五之桂林》,楚客醉孤舟，越水将引棹。山为两乡别，月带千里貌。展开全文羁谴同缯纶，僻幽闻虎豹。桂林寒色在，苦节知所效。
[唐]王昌龄,《送韦十二兵曹》,县职如长缨，终日检我身。平明趋郡府，不得展故人。展开全文故人念江湖，富贵如埃尘。迹在戎府掾，心游天台春。独立浦边鹤，白云长相亲。南风忽至吴，分散还入秦。寒夜天光白，海净月色真。对坐论岁暮，弦悲岂无因。平生驱驰分，非谓杯酒仁。出处两不合，忠贞何由伸。看君孤舟去，且欲歌垂纶。
[唐]王昌龄,《咏浣纱溪》,钱塘江上是谁家，江上女儿全胜花。吴王在时不得出，今日公然来浣纱。
[唐]王昌龄,《相和歌辞·长信怨》,金井梧桐秋叶黄，珠帘不卷夜来霜。金炉玉枕无颜色，卧听南宫清漏长。展开全文奉帚平明金殿开，暂将团扇共裴回。玉颜不及寒鸦色，犹带昭阳日影来。
[唐]王昌龄,《谒焦炼师》,中峰青苔壁，一点云生时。岂意石堂里，得逢焦炼师。展开全文炉香净琴案，松影闲瑶墀。拜受长年药，翩翻西海期。
[唐]王昌龄,《宿京江口期刘慎虚不至》,霜天起长望，残月生海门。风静夜潮满，城高寒气昏。展开全文故人何寂寞，久已乖清言。明发不能寐，徒盈江上尊。
[唐]王昌龄,《寒食即事》,晋阳寒食地，风俗旧来传。雨灭龙蛇火，春生鸿雁天。展开全文泣多流水涨，歌发舞云旋。西见之推庙，空为人所怜。
[唐]王昌龄,《殿前曲二首》,贵人妆梳殿前催，香风吹入殿后来。仗引笙歌大宛马，白莲花发照池台。展开全文胡部笙歌西殿头，梨园弟子和凉州。新声一段高楼月，圣主千秋乐未休。
[唐]王昌龄,《梁苑》,梁苑秋竹古时烟，城外风悲欲暮天。万乘旌旗何处在，平台宾客有谁怜。
[唐]王昌龄,《奉和卢明府九日岘山宴马二使君崔员外张郎中》,宇宙谁开辟，江山此郁盘。登临今古用，风俗岁时观。展开全文地理荆州分，天涯楚塞宽。百城今刺史，华省旧郎官。共美重阳节，俱怀落帽欢。酒邀彭泽载，琴辍武城弹。献寿先浮菊，寻幽或藉兰。烟虹铺藻翰，松竹挂衣冠。叔子神犹在，山公兴犹阑。尝闻骑马醉，还向习池看。[一作孟浩然诗]
[唐]王昌龄,《录自《河岳英灵集》》,苍荻寒沧江，石头岸边饮。天仗森森练雪凝，身骑铁骢自臂鹰。
[唐]王昌龄,《朝来曲》,月昃鸣珂动，花连绣户春。盘龙玉台镜，唯待画眉人。
[唐]王昌龄,《梁苑》,梁园秋竹古时烟，城外风悲欲暮天。万乘旌旗何处在，平台宾客有谁怜。
[唐]王昌龄,《送刘慎虚归取宏词解》,太清闻海鹤，游子引乡眄。声随羽仪远。势与归云便。展开全文青桂春再荣，白云暮来变。迁飞在礼仪，岂复泪如霰。
[唐]王昌龄,《初日》,初日净金闺，先照床前暖。斜光入罗幕，稍稍亲丝管。展开全文云发不能梳。杨花更吹满。
[唐]王昌龄,《遇薛明府谒聪上人　[一作孟浩然诗。]》,欣逢柏梁故，共谒聪公禅。石室无人到，绳床见虎眠。展开全文阴崖常抱雪，枯涧为生泉。出处虽云异，同欢在法筵。
[唐]王昌龄,《送李十五》,怨别秦楚深，江中秋云起。天长杳无隔，月影在寒水。
[唐]王昌龄,《送张四》,枫林已愁暮，楚水复堪悲。别后冷山月，清猿无断时。
[唐]王昌龄,《别李浦之京》,故园今在灞陵西，江畔逢君醉不迷。小弟邻庄尚渔猎，一封书寄数行啼。
[唐]王昌龄,《送狄宗亨》,秋在水清山暮蝉，洛阳树色鸣皋烟。送君归去愁不尽，又惜空度凉风天。
[唐]王昌龄,《送薛大赴安陆》,津头云雨暗湘山，迁客离忧楚地颜。遥送扁舟安陆郡，天边何处穆陵关。
[唐]王昌龄,《送高三之桂林》,留君夜饮对潇湘，从此归舟客梦长。岭上梅花侵雪暗，归时还拂桂花香。
[唐]王昌龄,《河上老人歌》,河上老人坐古槎，合丹只用青莲花。至今八十如四十，口道沧溟是我家。
[唐]王昌龄,《赠李侍御》,青冥孤云去，终当暮归山。志士杖苦节，何时见龙颜。
[唐]王昌龄,《夜泊庐江闻故人在东林寺以诗寄之》,江路经庐阜，松门入虎溪。闻君寻寂乐，清夜宿招提。展开全文石镜山精怯，禅枝怖鸽栖。一澄如悟道，为照客心迷。[一作孟浩然诗]
[唐]王昌龄,《句》,朝荐抱良策，独倚江城楼。（《述情》，《诗式》）昨从金陵邑，远谪沅溪滨。（《沅志》）展开全文娟魄已三孕。（以下《海录碎事》）。驾幸温泉日，严霜子月初。长亭酒未醒，千里风动地。（以下《河岳英灵集》）苍荻寒沧江，石头岸边饮。天仗森森练雪凝，身骑铁骢自臂鹰。
[唐]王昌龄,《宿裴氏山庄》,苍苍竹林暮，吾亦知所投。静坐山斋月，清溪闻远流。展开全文西峰下微雨，向晓白云收。遂解尘中组，终南春可游。
[唐]王昌龄,《裴六书堂》,闲堂闭空阴，竹林但清响。窗下长啸客，区中无遗想。展开全文经纶精微言，兼济当独往。
[唐]王昌龄,《九江口作》,漭漭江势阔，雨开浔阳秋。驿门是高岸，望尽黄芦洲。展开全文水与五溪合，心期万里游。明时无弃才，谪去随孤舟。鸷鸟立寒木，丈夫佩吴钩。何当报君恩，却系单于头。
[唐]王昌龄,《击磐老人》,双峰褐衣久，一磐白眉长。谁识野人意，徒看春草芳。
[唐]王昌龄,《武陵田太守席送司马卢溪》,诸侯分楚郡，饮饯五溪春。山水清晖远，俱怜一逐臣。
[唐]王昌龄,《送谭八之桂林》,客心仍在楚，江馆复临湘。别意猿鸟外，天寒桂水长。
[唐]王昌龄,《青楼怨》,香帏风动花入楼，高调鸣筝缓夜愁。肠断关山不解说，依依残月下帘钩。
[唐]王昌龄,《至南陵答皇甫岳》,与君同病复漂沦，昨夜宣城别故人。明主恩深非岁久，长江还共五溪滨。
[唐]王昌龄,《留别郭八》,长亭驻马未能前，井邑苍茫含暮烟。醉别何须更惆怅，回头不语但垂鞭。
[唐]王昌龄,《送窦七》,清江月色傍林秋，波上荧荧望一舟。鄂渚轻帆须早发，江边明月为君留。
[唐]王昌龄,《送郑判官》,东楚吴山驿树微，轺车衔命奉恩辉。英僚携出新丰酒，半道遥看骢马归。
[唐]王昌龄,《送姚司法归吴》,吴掾留觞楚郡心，洞庭秋雨海门阴。但令意远扁舟近，不道沧江百丈深。
[唐]王昌龄,《少年行二首》,西陵侠少年，送客短长亭。青槐夹两道，白马如流星。展开全文闻道羽书急，单于寇井陉。气高轻赴难，谁顾燕山铭。走马远相寻，西楼下夕阴。结交期一剑，留意赠千金。高阁歌声远，重门柳色深。夜阑须尽饮，莫负百年心。
[唐]王昌龄,《留别伊阙张少府郭大都尉》,迁客就一醉，主人空金罍。江湖青山底，欲去仍裴回。郭侯未相识，策马伊川来。把手相劝勉，不应老尘埃。展开全文孟阳逢山旧，仙馆留清才。日晚劝趣别，风长云逐开。幸随板舆远，负谴何忧哉。唯有仗忠信，音书报云雷。
[唐]王昌龄,《寄陶副使》,闻道将军破海门，如何远谪渡湘沅。春来明主封西岳，自有还君紫绶恩。
[唐]王昌龄,《西江寄越弟》,南浦逢君岭外还，沅溪更远洞庭山。尧时恩泽如春雨，梦里相逢同入关。
[唐]王昌龄,《宴春源》,源向春城花几重，江明深翠引诸峰。与君醉失松溪路，山馆寥寥传暝钟。
[唐]王昌龄,《武陵龙兴观黄道士房问易因题》,斋心问易太阳宫，八卦真形一气中。仙老言余鹤飞去，玉清坛上雨蒙蒙。
[唐]王昌龄,《重别李评事》,莫道秋江离别难，舟船明日是长安。吴姬缓舞留君醉，随意青枫白露寒。
[唐]王昌龄,《别辛渐》,别馆萧条风雨寒，扁舟月色渡江看。酒酣不识关西道，却望春江云尚残。
[唐]王昌龄,《上侍御七兄》,天人俟明路，益稷分尧心。利器必先举，非贤安可任。展开全文吾兄执严宪，时佐能钓深。
[唐]王昌龄,《山中别庞十》,幽娟松筱径，月出寒蝉鸣。散发卧其下，谁知孤隐情。展开全文吟时白云合，钓处玄潭清。琼树方杳霭，凤兮保其贞。
[唐]王昌龄,《观江淮名胜图》,刻意吟云山，尤知隐沦妙。远公何为者，再诣临海峤。展开全文而我高其风，披图得遗照。援毫无逃境，遂展千里眺。淡扫荆门烟，明标赤城烧。青葱林间岭，隐见淮海徼。但指香炉顶，无闻白猿啸。沙门既云灭，独往岂殊调。感对怀拂衣，胡宁事渔钓。安期始遗舄，千古谢荣耀。投迹庶可齐，沧浪有孤棹。
[唐]王昌龄,《客广陵》,楼头广陵近，九月在南徐。秋色明海县，寒烟生里闾。展开全文夜帆归楚客，昨日度江书。为问易名叟，垂纶不见鱼。
[唐]王昌龄,《送十五舅》,深林秋水近日空，归棹演漾清阴中。夕浦离觞意何已，草根寒露悲鸣虫。
[唐]王昌龄,《送裴图南》,黄河渡头归问津，离家几日茱萸新。漫道闺中飞破镜，犹看陌上别行人。
[唐]王昌龄,《留别司马太守》,辰阳太守念王孙，远谪沅溪何可论。黄鹤青云当一举，明珠吐著抱君恩。
[唐]王昌龄,《送万大归长沙》,桂阳秋水长沙县，楚竹离声为君变。青山隐隐孤舟微，白鹤双飞忽相见。
[唐]王昌龄,《送吴十九往沅陵》,沅江流水到辰阳，溪口逢君驿路长。远谪谁知望雷雨，明年春水共还乡。
[唐]王昌龄,《送崔参军往龙溪》,龙溪只在龙标上，秋月孤山两相向。谴谪离心是丈夫，鸿恩共待春江涨。
[唐]王昌龄,《送人归江夏》,寒江绿水楚云深，莫道离忧迁远心。晓夕双帆归鄂渚，愁将孤月梦中寻。
[唐]王昌龄,《赠史昭》,东林月未升，廓落星与汉。是夕鸿始来，斋中起长叹。展开全文怀哉望南浦，眇然夜将半。但有秋水声，愁使心神乱。握中何为赠，瑶草已衰散。海鳞未化时，各在天一岸。
[唐]王昌龄,《何九于客舍集》,客有住桂阳，亦如巢林鸟。罍觞且终宴，功业会未了。山月空霁时，江明高楼晓。门前泊舟楫，行次入松筱。展开全文此意投赠君，沧波风袅袅。
[唐]王昌龄,《城傍曲》,秋风鸣桑条，草白狐兔骄。邯郸饮来酒未消，城北原平掣皂雕。射杀空营两腾虎，回身却月佩弓弰。
[唐]王昌龄,《静法师东斋》,筑室在人境，遂得真隐情。春尽草木变，雨来池馆清。展开全文琴书全雅道，视听已无生。闭户脱三界，白云自虚盈。
[唐]王昌龄,《送刘十五之郡》,平明江雾寒，客马江上发。扁舟事洛阳，窅窅含楚月。
[唐]王昌龄,《萧驸马宅花烛》,青鸾飞入合欢宫，紫凤衔花出禁中。可怜今夜千门里，银汉星回一道通。
[唐]王昌龄,《寄穆侍御出幽州》,一从恩谴度潇湘，塞北江南万里长。莫道蓟门书信少，雁飞犹得到衡阳。
[唐]王昌龄,《别陶副使归南海》,南越归人梦海楼，广陵新月海亭秋。宝刀留赠长相忆，当取戈船万户侯。
[唐]王昌龄,《送李五》,玉碗金罍倾送君，江西日落起黄云。扁舟乘月暂来去，谁道沧浪吴楚分？
[唐]王昌龄,《题朱炼师山房》,叩齿焚香出世尘，斋坛鸣磐步虚人。百花仙酝能留客，一饭胡麻度几春。
[唐]王昌龄,《又》,眇默客子魂，倏铄川上晖。还云惨知暮，九月仍未归。
[唐]王昌龄,《又》,桑叶下墟落，鹍鸡鸣渚田。物情每衰极，吾道方渊然。
[唐]王昌龄,《送李五》,玉碗金罍倾送君，江西日入起黄云。扁舟乘月暂来去，谁道沧浪吴楚分。
[唐]王昌龄,《杂曲歌辞·少年行二首》,西陵侠年少，送客过长亭。青槐夹两路，白马如流星。闻道羽书急，单于寇井陉。气高轻赴难，谁顾燕山铭。展开全文走马还相寻，西楼下夕阴。结交期一剑，留意赠千金。高阁歌声远，重关柳色深。夜闲须尽醉，莫负百年心。
[唐]王昌龄,《大梁途中作》,怏怏步长道，客行渺无端。郊原欲下雪，天地棱棱寒。展开全文当时每酣醉，不觉行路难。今日无酒钱，凄惶向谁叹。
[唐]王昌龄,《甘泉歌》,乘舆执玉已登坛，细草沾衣春殿寒。昨夜云生拜初月，万年甘露水晶盘。
[唐]王昌龄,《别皇甫五》,溆浦潭阳隔楚山，离尊不用起愁颜。明祠灵响期昭应，天泽俱从此路还。
[唐]王昌龄,《巴陵别刘处士》,刘生隐岳阳，心远洞庭水。偃帆入山郭，一宿楚云里。展开全文竹映秋馆深，月寒江风起。烟波桂阳接，日夕数千里。袅袅清夜猿，孤舟坐如此。湘中有来雁，雨雪候音旨。
[唐]王昌龄,《素上人影塔》,物化同枯木，希夷明月珠。本来生灭尽，何者是虚无。展开全文一坐看如故，千龄独向隅。至人非别有，方外不应殊。
[唐]王昌龄,《送朱越》,远别舟中蒋山暮，君行举首燕城路。蓟门秋月隐黄云，期向金陵醉江树。
[唐]王昌龄,《寒食卧疾喜李少府见寻》,弱冠早登龙，今来喜再逢。何知春月柳，犹忆岁寒松。展开全文烟火临寒食，笠歌达曙钟。喧喧斗鸡道，行乐羡朋从。
[唐]王昌龄,《乌栖曲　[一作李端诗]》,白马逐朱车，黄昏入狭邪。柳树鸟争枝，争枝未得飞上屋。展开全文东房少妇婿从军，每听乌啼知夜分。
[唐]王昌龄,《送单十三毕五归》,寒江绿竹楚云深，莫道离忧迁远心。晓夕双帆归鄂渚，愁将孤月梦中寻。
[唐]王昌龄,《旅望　[一作李颀诗]》,白花原头望京师，黄河水流无尽时。穷秋旷野人行绝，马首东来知是谁？
[唐]王昌龄,《上马当山神》,青骢一匹昆仑牵，奏上大王不取钱。直为猛风波滚骤，莫怪昌龄不下船。
[唐]王昌龄,《为张(亻贵)赠阎使臣》,哀哀献玉人，楚国同悲辛。泣尽继以血，何由辨其真。展开全文赖承琢磨惠，复使光辉新。犹畏谗口疾，弃之如埃尘。
[唐]王昌龄,《宿灞上寄侍御(王与)弟》,独饮灞上亭，寒山青门外。长云骤落日，桑枣寂已晦。古人驱驰者，宿此凡几代。佐邑由东南，岂不知进退。展开全文吾宗秉全璞，楚得璆琳最。茅山就一征，柏署起三载。道契非物理，神交无留碍。知我沧溟心，脱略腐儒辈。孟冬銮舆出，阳谷群臣会。半夜驰道喧，五侯拥轩盖。是时燕齐客，献术蓬瀛内。甚悦我皇心，得与王母对。贱臣欲干谒，稽首期殒碎。哲弟感我情，问易穷否泰。良马足尚踠，宝刀光未淬。昨闻羽书飞，兵气连朔塞。诸将多失律，庙堂始追悔。安能召书生，愿得论要害。戎夷非草木，侵逐使狼狈。虽有屠城功，亦有降虏辈。兵粮如山积，恩泽如雨霈。羸卒不可兴，碛地无足爱。若用匹夫策，坐令军围溃。不费黄金资，宁求白璧赉。明主忧既远，边事亦可大。荷宠务推诚，离言深慷慨。霜摇直指草，烛引明光珮。公论日夕阻，朝廷蹉跎会。孤城海门月，万里流光带。不应百尺松，空老钟山霭。
