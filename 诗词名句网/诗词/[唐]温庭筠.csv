[唐]温庭筠,《菩萨蛮·宝函钿雀金鹦鹏》,宝函钿雀金鹦鹏，沉香阍上吴山碧。展开全文杨柳又如丝，驿桥春雨时。画楼音信断，芳草江南岸。鸾镜与花枝，此情谁得知。
[唐]温庭筠,《菩萨蛮·凤凰相对盘金缕》,凤凰相对盘金缕，牡丹一夜经微雨。明镜照新妆，鬓轻双脸长。展开全文画楼相望久，栏外垂丝柳。音信不归来，社前双燕回。
[唐]温庭筠,《菩萨蛮·满宫明月梨花白》,满宫明月梨花白，故人万里关山隔。展开全文金雁一双飞，泪痕沾绣衣。小园芳草绿，家住越溪曲。杨柳色依依，燕归君不归。?
[唐]温庭筠,《菩萨蛮·南园满地堆轻絮》,南园满地堆轻絮，愁闻一霎清明雨。雨后却斜阳，杏花零落香。展开全文无言匀睡脸，枕上屏山掩。时节欲黄昏，无憀独倚门。
[唐]温庭筠,《菩萨蛮·水精帘里颇黎枕》,水精帘里颇黎枕，暖香惹梦鸳鸯锦。江上柳如烟，雁飞残月天。展开全文藕丝秋色浅，人胜参差剪。双鬓隔香红，玉钗头上风。
[唐]温庭筠,《菩萨蛮·小山重叠金明灭》,小山重叠金明灭，鬓云欲度香腮雪。展开全文懒起画蛾眉，弄妆梳洗迟。照花前后镜，花面交相映。新帖绣罗襦，双双金鹧鸪。
[唐]温庭筠,《菩萨蛮·夜来皓月才当午》,夜来皓月才当午，重帘悄悄无人语。深处麝烟长，卧时留薄妆。展开全文当年还自惜，往事那堪忆。花露月明残，锦衾知晓寒。
[唐]温庭筠,《菩萨蛮·雨晴夜合玲珑日》,雨晴夜合玲珑日，万枝香袅红丝拂。闲梦忆金堂，满庭萱草长。展开全文绣帘垂簏簌，眉黛远山绿。春水渡溪桥，凭栏魂欲销。
[唐]温庭筠,《菩萨蛮·玉楼明月长相忆》,玉楼明月长相忆，柳丝袅娜春无力。门外草萋萋，送君闻马嘶。展开全文画罗金翡翠，香烛销成泪。花落子规啼，绿窗残梦迷。
[唐]温庭筠,《菩萨蛮·玉纤弹处真珠落》,玉纤弹处珍珠落，流多暗湿铅华薄。春露浥朝华，秋波浸晚霞。展开全文风流心上物，本为风流出。看取薄情人，罗衣无此痕。
[唐]温庭筠,《菩萨蛮·竹风轻动庭除冷》,竹风轻动庭除冷，珠帘月上玲珑影。山枕隐秾妆，绿檀金凤凰。展开全文两蛾愁黛浅，故国吴宫远。春恨正关情，画楼残点声。
[唐]温庭筠,《菩萨蛮·翠翘金缕双□□》,翠翘金缕双鸂鶒，水纹细起春池碧。池上海棠梨，雨晴红满枝。展开全文绣衫遮笑靥，烟草粘飞蝶。青琐对芳菲，玉关音信稀。
[唐]温庭筠,《菩萨蛮·牡丹花谢莺声歇》,牡丹花谢莺声歇，绿杨满院中庭月。相忆梦难成，背窗灯半明。展开全文翠钿金压脸，寂寞香闺掩。人远泪阑干，燕飞春又残。
[唐]温庭筠,《菩萨蛮·蕊黄无限当山额》,蕊黄无限当山额，宿妆隐笑纱窗隔。展开全文相见牡丹时，暂来还别离。翠钗金作股，钗上蝶双舞。心事竟谁知，月明花满枝。?
[唐]温庭筠,《菩萨蛮·杏花含露团香雪》,杏花含露团香雪，绿杨陌上多离别。灯在月胧明，觉来闻晓莺。展开全文玉钩褰翠幕，妆浅旧眉薄。春梦正关情，镜中蝉鬓轻。
[唐]温庭筠,《商山早行》,晨起动征铎，客行悲故乡。鸡声茅店月，人迹板桥霜。展开全文槲叶落山路，枳花明驿墙。因思杜陵梦，凫雁满回塘。
[唐]温庭筠,《更漏子·背江楼》,背江楼，临海月，城上角声呜咽。展开全文堤柳动，岛烟昏，两行征雁分。京口路，归帆渡，正是芳菲欲度。银烛尽，玉绳低，一声村落鸡。
[唐]温庭筠,《更漏子·金雀钗》,金雀钗，红粉面，花里暂时相见。展开全文知我意，感君怜，此情须问天。香作穗，蜡成泪，还似两人心意。山枕腻，锦衾寒，觉来更漏残。
[唐]温庭筠,《更漏子·柳丝长》,柳丝长，春雨细，花外漏声迢递。惊塞雁，起城乌，画屏金鹧鸪。展开全文香雾薄，透帘幕，惆怅谢家池阁。红烛背，绣帘垂，梦长君不知。
[唐]温庭筠,《更漏子·相见稀》,相见稀，相忆久，眉浅澹烟如柳。展开全文垂翠幕，结同心，待郎熏绣衾。城上月，白如雪，蝉鬓美人愁绝。宫树暗，鹊桥横，玉签初报明。
[唐]温庭筠,《更漏子·星斗稀》,星斗稀，钟鼓歇，帘外晓莺残月。兰露重，柳风斜，满庭堆落花。展开全文虚阁上，倚阑望，还似去年惆怅。春欲暮，思无穷，旧欢如梦中。
[唐]温庭筠,《更漏子·玉炉香》,玉炉香，红蜡泪，偏照画堂秋思。展开全文眉翠薄，鬓云残，夜长衾枕寒。梧桐树，三更雨，不道离情正苦。一叶叶，一声声，空阶滴到明。
[唐]温庭筠,《清平乐·洛阳愁绝》,洛阳愁绝，杨柳花飘雪。终日行人恣攀折，桥下水流呜咽。展开全文上马争劝离觞，南浦莺声断肠。愁杀平原年少，回首挥泪千行。
[唐]温庭筠,《清平乐·上阳春晚》,上阳春晚，宫女愁蛾浅。新岁清平思同辇，争奈长安路远。展开全文凤帐鸳被徒熏，寂寞花琐千门。竞把黄金买赋，为妾将上明君。
[唐]温庭筠,《玉楼春》,家临长信往来道，乳燕双双拂烟草。油壁车轻金犊肥，流苏帐晓春鸡早。展开全文笼中娇鸟暖犹睡，帘外落花闲不扫。衰桃一树近前池，似惜红颜镜中老。
[唐]温庭筠,《梦江南·千万恨》,千万恨，恨极在天涯。展开全文山月不知心里事，水风空落眼前花，摇曳碧云斜。
[唐]温庭筠,《南歌子·懒拂鸳鸯枕》,懒拂鸳鸯枕，休缝翡翠裙。展开全文罗帐罢炉熏。近来心更切，为思君。
[唐]温庭筠,《南歌子·脸上金霞细》,脸上金霞细，眉间翠钿深。展开全文欹枕覆鸳衾。隔帘莺百啭，感君心。
[唐]温庭筠,《南歌子·扑蕊添黄子》,扑蕊添黄子，呵花满翠鬟。展开全文鸳枕映屏山。月明三五夜，对芳颜。
[唐]温庭筠,《南歌子·手里金鹦鹉》,手里金鹦鹉，胸前绣凤凰。展开全文偷眼暗形相。不如从嫁与，作鸳鸯。
[唐]温庭筠,《南歌子·似带如丝柳》,似带如丝柳，团酥握雪花。展开全文帘卷玉钩斜。九衢尘欲暮，逐香车。
[唐]温庭筠,《南歌子·倭堕低梳髻》,倭堕低梳髻，连娟细扫眉。展开全文终日两相思。为君憔悴尽，百花时。
[唐]温庭筠,《南歌子·转眄如波眼》,转盼如波眼，娉婷似柳腰。花里暗相招，忆君肠欲断，恨春宵。
[唐]温庭筠,《望江南·梳洗罢》,梳洗罢，独倚望江楼。过尽千帆皆不是，斜晖脉脉水悠悠，肠断白蘋洲。
[唐]温庭筠,《苏武庙》,苏武魂销汉使前，古祠高树两茫然。云边雁断胡天月，陇上羊归塞草烟。展开全文回日楼台非甲帐，去时冠剑是丁年。茂陵不见封侯印，空向秋波哭逝川。
[唐]温庭筠,《瑶瑟怨》,冰簟银床梦不成，碧天如水夜云轻。雁声远过潇湘去，十二楼中月自明。
[唐]温庭筠,《酒泉子·楚女不归》,楚女不归，楼枕小河春水。月孤明，风又起，杏花稀。展开全文玉钗斜篸云鬟重，裙上金缕凤。八行书，千里梦，雁南飞。
[唐]温庭筠,《酒泉子·花映柳条》,花映柳条，闲向绿萍池上。凭阑干，窥细浪，雨萧萧。展开全文近来音信两疏索，洞房空寂寞。掩银屏，垂翠箔，度春宵。
[唐]温庭筠,《酒泉子·罗带惹香》,罗带惹香，犹系别时红豆。泪痕新，金缕旧，断离肠。展开全文一双娇燕语雕梁，还是去年时节。绿阴浓，芳草歇，柳花狂。
[唐]温庭筠,《酒泉子·日映纱窗》,日映纱窗，金鸭小屏山碧。故乡春，烟霭隔，背兰釭。展开全文宿妆惆怅倚高阁，千里云影薄。草初齐，花又落，燕双飞。
[唐]温庭筠,《河传·江畔》,江畔，相唤。晓妆鲜，仙景个女采莲。展开全文请君莫向那岸边，少年，好花新满船。红袖摇曳逐风暖，垂玉腕，肠向柳丝断。浦南归，浦北归，莫知，晚来人已稀。
[唐]温庭筠,《河传·同伴》,同伴，相唤。杏花稀，梦里每愁依违。仙客一去燕已飞，不归，泪痕空满衣。展开全文天际云鸟引晴远，春已晚，烟霭渡南苑。雪梅香，柳带长，小娘，转令人意伤。
[唐]温庭筠,《河传·湖上》,湖上。闲望。雨潇潇。烟浦花桥。路遥。谢娘翠蛾愁不销。终朝。梦魂遨晚潮。荡子天涯归棹远。春已晚。莺语空肠断。若耶溪。溪水西。柳堤。不闻郎马嘶。
[唐]温庭筠,《杨柳枝》,馆娃宫外邺城西，远映征帆近拂堤。展开全文系得王孙归意切，不同芳草绿萋萋。
[唐]温庭筠,《杨柳枝》,金缕毵毵碧瓦沟，六宫眉黛惹香愁。展开全文晚来更带龙池雨，半拂栏干半入楼。
[唐]温庭筠,《杨柳枝》,井底点灯深烛伊，共郎长行莫围棋。展开全文玲珑骰子安红豆，入骨相思知不知。
[唐]温庭筠,《杨柳枝》,两两黄鹂色似金，袅枝啼露动芳音。展开全文春来幸自长如线，可惜牵缠荡子心。
[唐]温庭筠,《杨柳枝》,南内墙东御路旁，须知春色柳丝长。展开全文杏花未肯无情思，何事行人最断肠。
[唐]温庭筠,《杨柳枝》,苏小门前柳万条，毵毵金线拂平桥。展开全文黄莺不语东风起，深闭朱门伴舞腰。
[唐]温庭筠,《杨柳枝》,一尺深红蒙曲尘，天生旧物不如新。展开全文合欢桃核终堪恨，里许元来别有人。
[唐]温庭筠,《杨柳枝》,宜春苑外最长条，闲袅春风伴舞腰。展开全文正是玉人肠断处，一渠春水赤栏桥。
[唐]温庭筠,《杨柳枝》,御柳如丝映九重，凤凰窗映绣芙蓉。展开全文景阳楼畔千条路，一面新妆待晓风。
[唐]温庭筠,《杨柳枝》,织锦机边莺语频，停梭垂泪忆征人。塞门三月犹萧索，纵有杨柳未觉春。
[唐]温庭筠,《咸阳值雨》,咸阳桥上雨如悬，万点空濛隔钓船。还似洞庭春水色，晓云将入岳阳天。
[唐]温庭筠,《女冠子·含娇含笑》,含娇含笑，宿翠残红窈窕。展开全文鬓如蝉，寒玉簪秋水，轻纱卷碧烟。雪胸鸾镜里，琪树凤楼前，寄语青娥伴，早求仙。
[唐]温庭筠,《女冠子·霞帔云发》,霞帔云发，钿镜仙容似雪，画愁眉。遮语回轻扇，含羞下绣帷。展开全文玉楼相望久，花洞恨来迟。早晚乘鸾去，莫相遗。
[唐]温庭筠,《利州南渡》,澹然空水对斜晖，曲岛苍茫接翠微。波上马嘶看棹去，柳边人歇待船归。展开全文数丛沙草群鸥散，万顷江田一鹭飞。谁解乘舟寻范蠡，五湖烟水独忘机。
[唐]温庭筠,《过陈琳墓》,曾于青史见遗文，今日飘蓬过此坟。词客有灵应识我，霸才无主独怜君。展开全文石麟埋没藏春草，铜雀荒凉对暮云。莫怪临风倍惆怅，欲将书剑学从军。
[唐]温庭筠,《过分水岭》,溪水无情似有情，入山三日得同行。岭头便是分头处，惜别潺湲一夜声。
[唐]温庭筠,《赠少年》,江海相逢客恨多，秋风叶下洞庭波。酒酣夜别淮阴市，月照高楼一曲歌。
[唐]温庭筠,《荷叶杯·楚女欲归南浦》,楚女欲归南浦，朝雨。湿愁红，小船摇漾入花里。展开全文波起，隔西风。
[唐]温庭筠,《荷叶杯·镜水夜来秋月》,镜水夜来秋月，如雪。采莲时，小娘红粉对寒浪。展开全文惆怅，正思惟。
[唐]温庭筠,《荷叶杯·一点露珠凝冷》,一点露珠凝冷，波影，满池塘。展开全文绿茎红艳两相乱，肠断，水风凉。
[唐]温庭筠,《古意》,莫莫复莫莫，丝萝缘涧壑。散木无斧斤，纤茎得依托。枝低浴鸟歇，根静悬泉落。不虑见春迟，空伤致身错。
[唐]温庭筠,《春日》,问君何所思，迢递艳阳时。门静人归晚，墙高蝶过迟。一双青琐燕，千万绿杨丝。屏上吴山远，楼中朔管悲。展开全文宝书无寄处，香毂有来期。草色将林彩，相添入黛眉。
[唐]温庭筠,《春日》,柳岸杏花稀，梅梁乳燕飞。美人鸾镜笑，嘶马雁门归。楚宫云影薄，台城心赏违。从来千里恨，边色满戎衣。
[唐]温庭筠,《送人东游/送人东归》,荒戍落黄叶，浩然离故关。高风汉阳渡，初日郢门山。展开全文江上几人在，天涯孤棹还。何当重相见？樽酒慰离颜。
[唐]温庭筠,《相和歌辞·江南曲》,妾家白蘋浦，日上芙蓉楫。轧轧摇桨声，移舟入茭叶。溪长茭叶深，作底难相寻。避郎郎不见，鸂鶒自浮沉。展开全文拾萍萍无根，采莲莲有子。不作浮萍生，宁作藕花死。岸傍骑马郎，乌帽紫游缰。含愁复含笑，回首问横塘。妾住金陵步，门前朱雀航。流苏持作帐，芙蓉持作梁。出入金犊幰，兄弟侍中郎。前年学歌舞，定得郎相许。连娟眉绕山，依约腰如杵。凤管悲若咽，鸾弦娇欲语。扇薄露红铅，罗轻压金缕。明月西南楼，珠帘玳瑁钩。横波巧能笑，弯蛾不识愁。花开子留树，草长根依土。早闻金沟远，底事归郎许。不学杨白花，朝朝泪如雨。
[唐]温庭筠,《七夕》,鹊归燕去两悠悠，青琐西南月似钩。天上岁时星右转，世间离别水东流。金风入树千门夜，银汉横空万象秋。展开全文苏小横塘通桂楫，未应清浅隔牵牛。
[唐]温庭筠,《七夕》,鸣机札札停金梭，芙蓉澹荡生池波。神轩红粉陈香罗，凤低蝉薄愁双蛾。微光奕奕凌天河，鸾咽鹤唳飘飖歌。展开全文弯桥销尽愁奈何，天气骀荡云陂阤。平明花木有秋意，露湿彩盘蛛网多。
[唐]温庭筠,《蔡中郎坟》,古坟零落野花春，闻说中郎有后身。今日爱才非昔日，莫抛心力作词人。
[唐]温庭筠,《定西番·海燕欲飞调羽》,海燕欲飞调羽，萱草绿，展开全文杏花红，隔帘栊。双鬓翠霞金缕，一枝春艳浓。楼上月明三五，琐窗中。
[唐]温庭筠,《定西番·汉使昔年离别》,汉使昔年离别。攀弱柳，折寒梅，上高台。千里玉关春雪，雁来人不来。羌笛一声愁绝，月徘徊。
[唐]温庭筠,《定西番·捍拨紫槽金衬》,捍拨紫槽金衬，双秀萼，两回鸾。展开全文齐学汉宫妆样，竞婵娟。三十六弦蝉闹，小弦蜂作团。听尽昭君幽怨，莫重弹。
[唐]温庭筠,《定西番·细雨晓莺春晚》,细雨晓莺春晚，人似玉，展开全文柳如眉，正相思。罗幕翠帘初卷，镜中花一枝。肠断塞门消息，雁来稀。
[唐]温庭筠,《思帝乡·花花》,花花，满枝红似霞。罗袖画帘肠断，卓香车。展开全文回面共人闲语，战篦金凤斜。惟有阮郎春尽、不归家。
[唐]温庭筠,《玉蝴蝶·秋风凄切伤离》,秋风凄切伤离，行客未归时。展开全文塞外草先衰，江南雁到迟。芙蓉凋嫩脸，杨柳堕新眉。摇落使人悲，断肠谁得知。
[唐]温庭筠,《偶题》,孔雀眠高阁，樱桃拂短檐。画明金冉冉，筝语玉纤纤。细雨无妨烛，轻寒不隔帘。欲将红锦段，因梦寄江淹。
[唐]温庭筠,《秋日》,爽气变昏旦，神皋遍原隰。烟华久荡摇，石涧仍清急。柳暗山犬吠，蒲荒水禽立。菊花明欲迷，枣叶光如湿。展开全文天籁思林岭，车尘倦都邑。譸张夙所违，悔吝何由入。芳草秋可藉，幽泉晓堪汲。牧羊烧外鸣，林果雨中拾。复此遂闲旷，翛然脱羁絷。田收鸟雀喧，气肃龙蛇蛰。佳节足丰穰，良朋阻游集。沉机日寂寥，葆素常呼吸。投迹倦攸往，放怀志所执。良时有东菑，吾将事蓑笠。
[唐]温庭筠,《偶题》,微风和暖日鲜明，草色迷人向渭城。吴客卷帘闲不语，楚娥攀树独含情。红垂果蒂樱桃重，黄染花丛蝶粉轻。展开全文自恨青楼无近信，不将心事许卿卿。
[唐]温庭筠,《归国谣·双脸》,双脸，小凤战蓖金飐艳。舞衣无力风敛，藕丝秋色染。展开全文锦帐绣帷斜掩，露珠清晓簟，粉心黄蕊花靥，黛眉山两点。
[唐]温庭筠,《归国谣·香玉》,归国遥香玉，翠凤宝钗垂簏簌，展开全文钿筐交胜金粟，越罗春水绿。画堂照帘残烛，梦馀更漏促。谢娘无限心曲，晓屏山断续。
[唐]温庭筠,《西陵道士茶歌》,乳窦溅溅通石脉，绿尘愁草春江色。涧花入井水味香，山月当人松影直。仙翁白扇霜鸟翎，拂坛夜读黄庭经。展开全文疏香皓齿有余味，更觉鹤心通杳冥。
[唐]温庭筠,《元日》,神耀破氛昏，新阳入晏温。绪风调玉吹，端日应铜浑。威凤跄瑶簴，升龙护璧门。雨旸春令煦，裘冕晬容尊。
[唐]温庭筠,《相和歌辞·公无渡河》,黄河怒浪连天来，大响谹谹如殷雷。龙伯驱风不敢上，百川喷雪高崔嵬。二十五弦何太哀，请公勿渡立裴回。展开全文下有狂蛟锯为尾，裂帆截棹磨霜齿。神锥凿石塞神潭，白马趁走覃赤尘起。公乎跃马扬玉鞭，灭没高蹄日千里。
[唐]温庭筠,《早秋山居》,山近觉寒早，草堂霜气晴。树凋窗有日，池满水无声。果落见猿过，叶干闻鹿行。素琴机虑静，空伴夜泉清。
[唐]温庭筠,《河渎神·孤庙对寒潮》,孤庙对寒潮，西陵风雨萧萧。展开全文谢娘惆怅倚兰桡，泪流玉箸千条。暮天愁听思归乐，早梅香满山郭。回首两情萧索，离魂何处飘泊？
[唐]温庭筠,《河渎神·河上望丛祠》,河上望丛祠，庙前春雨来时。展开全文楚山无限鸟飞迟，兰棹空伤别离。何处杜鹃啼不歇，艳红开尽如血。蝉鬓美人愁绝，百花芳草佳节。
[唐]温庭筠,《河渎神·铜鼓赛神来》,铜鼓赛神来，满庭幡盖徘徊。展开全文水村江浦过风雷，楚山如画烟开。离别橹声空萧索，玉容惆怅妆薄。青麦燕飞落落，卷帘愁对珠阁。
[唐]温庭筠,《春日野行》,骑马踏烟莎，青春奈怨何。蝶翎朝粉尽，鸦背夕阳多。柳艳欺芳带，山愁萦翠蛾。别情无处说，方寸是星河。
[唐]温庭筠,《春日野行》,雨涨西塘金堤斜，碧草芊芊晴吐芽。野岸明媚山芍药，水田叫噪官虾蟆。镜中有浪动菱蔓，陌上无风飘柳花。展开全文何事轻桡句溪客，绿萍方好不归家。
[唐]温庭筠,《莲花》,绿塘摇滟接星津，轧轧兰桡入白蘋。应为洛神波上袜，至今莲蕊有香尘。
[唐]温庭筠,《杂曲歌辞·西洲曲》,悠悠复悠悠，昨日下西洲。西洲风色好，遥见武昌楼。武昌何郁郁，侬家定无匹。小妇被流黄，登楼抚瑶瑟。展开全文朱弦繁复轻，素手直凄清。一弹三四解，掩抑似含情。南楼登且望，西江广复平。艇子摇两桨，催过石头城。门前乌臼树，惨澹天将曙。鹍鵊飞复还，郎随早帆去。回头语同伴，定复负情侬。去帆不安幅，作抵使西风。他日相寻索，莫作西洲客。西洲人不归，春草年年碧。
[唐]温庭筠,《夜宴谣》,长钗坠发双蜻蜓，碧尽山斜开画屏。虬须公子五侯客，一饮千钟如建瓴。鸾咽姹唱圆无节，眉敛湘烟袖回雪。展开全文清夜恩情四座同，莫令沟水东西别。亭亭蜡泪香珠残，暗露晓风罗幕寒。飘飖戟带俨相次，二十四枝龙画竿。裂管萦弦共繁曲，芳樽细浪倾春醁。高楼客散杏花多，脉脉新蟾如瞪目。
[唐]温庭筠,《送人南游》,送君游楚国，江浦树苍然。沙净有波迹，岸平多草烟。角悲临海郡，月到渡淮船。唯以一杯酒，相思高楚天。
[唐]温庭筠,《蕃女怨·碛南沙上惊雁起》,万枝香雪开已遍，细雨双燕。钿蝉筝，金雀扇，画梁相见。展开全文雁门消息不归来，又飞回。碛南沙上惊雁起，飞雪千里。玉连环，金镞箭，年年征战。画楼离恨锦屏空，杏花红。
[唐]温庭筠,《蕃女怨·万枝香雪开已遍》,万枝香雪开已遍，细雨双燕。钿蝉筝，金雀扇，画梁相见。展开全文雁门消息不归来，又飞回。
[唐]温庭筠,《马嵬驿》,穆满曾为物外游，六龙经此暂淹留。返魂无验青烟灭，埋血空生碧草愁。香辇却归长乐殿，晓钟还下景阳楼。展开全文甘泉不复重相见，谁道文成是故侯。
[唐]温庭筠,《洞户二十二韵》,洞户连珠网，方疏隐碧浔。烛盘烟坠烬，帘压月通阴。粉白仙郎署，霜清玉女砧。醉乡高窈窈，棋阵静愔愔。展开全文素手琉璃扇，玄髫玳瑁簪。昔邪看寄迹，栀子咏同心。树列千秋胜，楼悬七夕针。旧词翻白纻，新赋换黄金。唳鹤调蛮鼓，惊蝉应宝琴。舞疑繁易度，歌转断难寻。露委花相妒，风欹柳不禁。桥弯双表迥，池涨一篙深。清跸传恢囿，黄旗幸上林。神鹰参翰苑，天马破蹄涔。武库方题品，文园有好音。朱茎殊菌蠢，丹桂欲萧森。黼帐回瑶席，华灯对锦衾。画图惊走兽，书帖得来禽。河曙秦楼映，山晴魏阙临。绿囊逢赵后，青锁见王沈。任达嫌孤愤，疏慵倦九箴。若为南遁客，犹作卧龙吟。
[唐]温庭筠,《织锦词》,丁东细漏侵琼瑟，影转高梧月初出。簇簌金梭万缕红，鸳鸯艳锦初成匹。锦中百结皆同心，蕊乱云盘相间深。展开全文此意欲传传不得，玫瑰作柱朱弦琴。为君裁破合欢被，星斗迢迢共千里。象尺熏炉未觉秋，碧池已有新莲子。
[唐]温庭筠,《醉歌》,檐柳初黄燕新乳，晓碧芊绵过微雨。树色深含台榭情，莺声巧作烟花主。锦袍公子陈杯觞，拨醅百瓮春酒香。展开全文入门下马问谁在，降阶握手登华堂。临邛美人连山眉，低抱琵琶含怨思。朔风绕指我先笑，明月入怀君自知。劝君莫惜金樽酒，年少须臾如覆手。辛勤到老慕箪瓢，于我悠悠竟何有。洛阳卢仝称文房，妻子脚秃舂黄粮。阿耋光颜不识字，指麾豪俊如驱羊。天犀压断朱鼹鼠，瑞锦惊飞金凤凰。其余岂足沾牙齿，欲用何能报天子。驽马垂头抢暝尘，骅骝一日行千里。但有沉冥醉客家，支颐瞪目持流霞。唯恐南国风雨落，碧芜狼藉棠梨花。
[唐]温庭筠,《弹筝人》,天宝年中事玉皇，曾将新曲教宁王。钿蝉金雁今零落，一曲伊州泪万行。
[唐]温庭筠,《赠隐者》,茅堂对薇蕨，炉暖一裘轻。醉后楚山梦，觉来春鸟声。采茶溪树绿，煮药石泉清。不问人间事，忘机过此生。
[唐]温庭筠,《碧涧驿晓思》,香灯伴残梦，楚国在天涯。月落子规歇，满庭山杏花。
[唐]温庭筠,《自有扈至京师已后朱樱之期》,露圆霞赤数千枝，银笼谁家寄所思。秦苑飞禽谙熟早，杜陵游客恨来迟。空看翠幄成阴日，不见红珠满树时。展开全文尽日徘徊浓影下，只应重作钓鱼期。
[唐]温庭筠,《清明日》,清娥画扇中，春树郁金红。出犯繁花露，归穿弱柳风。马骄偏避幰，鸡骇乍开笼。柘弹何人发，黄鹂隔故宫。
[唐]温庭筠,"《余昔自西滨得兰数本,移艺于庭,亦既逾岁,而》",寓赏本殊致，意幽非我情。吾常有流浅，外物无重轻。各言艺幽深，彼美香素茎。岂为赏者设，自保孤根生。展开全文易地无赤株，丽土亦同荣。赏际林壑近，泛余烟露清。余怀既郁陶，尔类徒纵横。妍蚩苟不信，宠辱何为惊。贞隐谅无迹，激时犹拣名。幽丛霭绿畹，岂必怀归耕。
[唐]温庭筠,《寒食前有怀》,万物鲜华雨乍晴，春寒寂历近清明。残芳荏苒双飞蝶，晓睡朦胧百啭莺。旧侣不归成独酌，故园虽在有谁耕。展开全文悠然更起严滩恨，一宿东风蕙草生。
[唐]温庭筠,《杏花》,红花初绽雪花繁，重叠高低满小园。正见盛时犹怅望，岂堪开处已缤翻。情为世累诗千首，醉是吾乡酒一樽。展开全文杳杳艳歌春日午，出墙何处隔朱门。
[唐]温庭筠,《郭处士击瓯歌》,佶栗金虬石潭古，勺陂潋滟幽修语。湘君宝马上神云，碎佩丛铃满烟雨。吾闻三十六宫花离离，软风吹春星斗稀。展开全文玉晨冷磬破昏梦，天露未干香著衣。兰钗委坠垂云发，小响丁当逐回雪。晴碧烟滋重叠山，罗屏半掩桃花月。太平天子驻云车，龙炉勃郁双蟠拏。宫中近臣抱扇立，侍女低鬟落翠花。乱珠触续正跳荡，倾头不觉金乌斜。我亦为君长叹息，缄情远寄愁无色。莫沾香梦绿杨丝。千里春风正无力。
[唐]温庭筠,《晓仙谣》,玉妃唤月归海宫，月色澹白涵春空。银河欲转星靥靥，碧浪叠山埋早红。宫花有露如新泪，小苑丛丛入寒翠。展开全文绮阁空传唱漏声，网轩未辨凌云字。遥遥珠帐连湘烟，鹤扇如霜金骨仙。碧箫曲尽彩霞动，下视九州皆悄然。秦王女骑红尾凤，半空回首晨鸡弄。雾盖狂尘亿兆家，世人犹作牵情梦。
[唐]温庭筠,《舞衣曲》,藕肠纤缕抽轻春，烟机漠漠娇娥嚬。金梭淅沥透空薄，剪落交刀吹断云。张家公子夜闻雨，夜向兰堂思楚舞。展开全文蝉衫麟带压愁香，偷得莺簧锁金缕。管含兰气娇语悲，胡槽雪腕鸳鸯丝。芙蓉力弱应难定，杨柳风多不自持，回嚬笑语西窗客，星斗寥寥波脉脉。不逐秦王卷象床，满楼明月梨花白。
[唐]温庭筠,《湘宫人歌》,池塘芳草湿，夜半东风起。生绿画罗屏，金壶贮春水。黄粉楚宫人，芳花玉刻鳞。娟娟照棋烛，不语两含嚬。
[唐]温庭筠,《觱篥歌》,蜡烟如纛新蟾满，门外平沙草芽短。黑头丞相九天归。夜听飞琼吹朔管。情远气调兰蕙薰，天香瑞彩含絪缊。展开全文皓然纤指都揭血，日暖碧霄无片云。含商咀徵双幽咽，软縠疏罗共萧屑。不尽长圆叠翠愁，柳风吹破澄潭月。鸣梭淅沥金丝蕊，恨语殷勤陇头水。汉将营前万里沙，更深一一霜鸿起。十二楼前花正繁，交枝簇蒂连壁门。景阳宫女正愁绝，莫使此声催断魂。
[唐]温庭筠,《过孔北海墓二十韵》,抚事如神遇，临风独涕零。墓平春草绿，碑折古苔青。珪玉埋英气，山河孕炳灵。发言惊辨囿，撝翰动文星。展开全文蕴策期干世，持权欲反经。激扬思壮志，流落叹颓龄。恶木人皆息，贪泉我独醒。轮辕无匠石，刀几有庖丁。碌碌迷藏器，规规守挈瓶。愤容凌鼎镬，公议动朝廷。故国将辞宠，危邦竟缓刑。钝工磨白璧，凡石砺青萍。揭日昭东夏，抟风滞北溟。后尘遵轨辙，前席咏仪型。木秀当忧悴，弦伤不底宁。矜夸遭斥鷃，光彩困飞萤。白羽留谈柄，清风袭德馨。鸾凰婴雪刃，狼虎犯云屏。兰蕙荒遗址，榛芜蔽旧坰。镮辕近沂水，何事恋明庭。
[唐]温庭筠,《题丰安里王相林亭二首》,花竹有薄埃，嘉游集上才。白蘋安石渚，红叶子云台。朱户雀罗设，黄门驭骑来。不知淮水浊，丹藕为谁开。展开全文偶到乌衣巷，含情更惘然。西州曲堤柳，东府旧池莲。星坼悲元老，云归送墨仙。谁知济川楫，今作野人船。
[唐]温庭筠,《相和歌辞·春江花月夜》,玉树歌阑海云黑，花庭忽作青芜国。秦淮有水水无情，还向金陵漾春色。展开全文杨家二世安九重，不御华芝嫌六龙。百幅锦帆风力满，连天展尽金芙蓉。珠翠丁星复明灭，龙头劈浪哀笳发。千里涵空澄水魂，万枝破鼻飘香雪。漏转霞高沧海西，颇黎枕上闻天鸡。鸾弦代雁曲如语，一醉昏昏天下迷。四方倾动烟尘起，犹在浓香梦魂裹。后主荒宫有晓莺，飞来只隔西江水。
[唐]温庭筠,《鸡鸣埭曲》,南朝天子射雉时，银河耿耿星参差。铜壶漏断梦初觉，宝马尘高人未知。鱼跃莲东荡宫沼，濛濛御柳悬栖鸟。展开全文红妆万户镜中春，碧树一声天下晓。盘踞势穷三百年，朱方杀气成愁烟。彗星拂地浪连海，战鼓渡江尘涨天。绣龙画雉填宫井，野火风驱烧九鼎。殿巢江燕砌生蒿，十二金人霜炯炯。芊绵平绿台城基，暖色春容荒古陂。宁知玉树后庭曲，留待野棠如雪枝。
[唐]温庭筠,《莲浦谣》,鸣桡轧轧溪溶溶，废绿平烟吴苑东。水清莲媚两相向，镜里见愁愁更红。白马金鞭大堤上，西江日夕多风浪。展开全文荷心有露似骊珠，不是真圆亦摇荡。
[唐]温庭筠,《和周繇》,齐马驰千驷，卢姬逞十三。玳筵方喜睐，金勒自走参走覃。堕珥情初洽，鸣鞭战未酣。神交花冉冉，眉语柳毵毵。展开全文却略青鸾镜，翘翻翠凤篸。专城有佳对，宁肯顾春蚕。
[唐]温庭筠,《舞曲歌辞·屈柘词》,杨柳萦桥绿，玫瑰拂地红。绣衫金騕袤，花髻玉珑璁。宿雨香潜润，春流水暗通。画楼初梦断，晴日照湘风。展开全文第二十三卷
[唐]温庭筠,《和道溪君别业》,积润初销碧草新，凤阳晴日带雕轮。风飘弱柳平桥晚，雪点寒梅小苑春。屏上楼台陈后主，镜中金翠李夫人。展开全文花房透露红珠落，蛱蝶双飞护粉尘。
[唐]温庭筠,《春日将欲东归寄新及第苗绅先辈》,几年辛苦与君同，得丧悲欢尽是空。犹喜故人先折桂，自怜羁客尚飘蓬。三春月照千山道，十日花开一夜风。展开全文知有杏园无路入，马前惆怅满枝红。
[唐]温庭筠,《题翠微寺二十二韵》,邠土初成邑，虞宾竟让王。乾符初得位，天弩夜收铓。偃息齐三代，优游念四方。万灵扶正寝，千嶂抱重冈。展开全文幽石归阶陛，乔柯入栋梁。火云如沃雪，汤殿似含霜。涧籁添仙曲，岩花借御香。野麋陪兽舞，林鸟逐鹓行。镜写三秦色，窗摇八水光。问云征楚女，疑粉试何郎。兰芷承雕辇，杉萝入画堂。受朝松露晓，颁朔桂烟凉。岚湿金铺外，溪鸣锦幄傍。倚丝忧汉祖，持璧告秦皇。短景催风驭，长星属羽觞。储君犹问竖，元老已登床。鹤盖趋平乐，鸡人下建章。龙髯悲满眼，螭首泪沾裳。叠鼓严灵仗，吹笙送夕阳。断泉辞剑佩，昏日伴旂常。遗庙青莲在，颓垣碧草芳。无因奏韶濩，流涕对幽篁。
[唐]温庭筠,《杂歌谣辞·苏小小歌》,买莲莫破券，买酒莫解金。酒里春容抱离恨，水中莲子怀芳心。展开全文吴宫女儿腰似束，家在钱唐小江曲。一自檀郎逐便风，门前春水年年绿。
[唐]温庭筠,《赠越僧岳云二首》,世机消已尽，巾屦亦飘然。一室故山月，满瓶秋涧泉。禅庵过微雪，乡寺隔寒烟。应共白莲客，相期松桂前。展开全文兰亭旧都讲，今日意如何。有树关深院，无尘到浅莎。僧居随处好，人事出门多。不及新春雁，年年镜水波。
[唐]温庭筠,《河中陪帅游亭》,倚阑愁立独徘徊，欲赋惭非宋玉才。满座山光摇剑戟，绕城波色动楼台。鸟飞天外斜阳尽，人过桥心倒影来。展开全文添得五湖多少恨，柳花飘荡似寒梅。
[唐]温庭筠,《宿松门寺》,白石青崖世界分，卷帘孤坐对氛氲。林间禅室春深雪，潭上龙堂夜半云。落月苍凉登阁在，晓钟摇荡隔江闻。展开全文西山旧是经行地，愿漱寒瓶逐领军。
[唐]温庭筠,《杂曲歌辞·湖阴曲》,祖龙黄须珊瑚鞭，铁骢金面青连钱。虎髯拔剑欲成梦，日压贼营如血鲜。海旗风急惊眠起，甲重光摇照湖水。展开全文苍黄追骑尘外归，森索妖星阵前死。五陵愁碧春萋萋，灞川玉马空中嘶。羽书如电入青琐，雪腕如捶催画鞞。白虬天子金煌铓，高临帝座回龙章。吴波不动楚山晚，花压阑干春昼长。
[唐]温庭筠,《锦城曲》,蜀山攒黛留晴雪，簝笋蕨芽萦九折。江风吹巧剪霞绡，花上千枝杜鹃血。杜鹃飞入岩下丛，夜叫思归山月中。展开全文巴水漾情情不尽，文君织得春机红。怨魄未归芳草死，江头学种相思子。树成寄与望乡人，白帝荒城五千里。
[唐]温庭筠,《生禖屏风歌》,玉墀暗接昆仑井，井上无人金索冷。画壁阴森九子堂，阶前细月铺花影。绣屏银鸭香蓊蒙，天上梦归花绕丛。展开全文宜男漫作后庭草，不似樱桃千子红。
[唐]温庭筠,《南歌子词二首》,一尺深红胜曲尘，天生旧物不如新。合欢桃核终堪恨，里许元来别有人。展开全文井底点灯深烛伊，共郎长行莫围棋。玲珑骰子安红豆，入骨相思知不知。
[唐]温庭筠,《边笳曲》,朔管迎秋动，雕阴雁来早。上郡隐黄云，天山吹白草。嘶马悲寒碛，朝阳照霜堡。江南戍客心，门外芙蓉老。
[唐]温庭筠,《芙蓉》,剌茎澹荡碧，花片参差红。吴歌秋水冷，湘庙夜云空。浓艳香露里，美人青镜中。南楼未归客，一夕练塘东。
[唐]温庭筠,《秘书刘尚书挽歌词二首》,王笔活鸾凤，谢诗生芙蓉。学筵开绛帐，谈柄发洪钟。粉署见飞鵩，玉山猜卧龙。遗风丽清韵，萧散九原松。展开全文麈尾近良玉，鹤裘吹素丝。坏陵殷浩谪，春墅谢安棋。京口贵公子，襄阳诸女儿。折花兼踏月，多唱柳郎词。
[唐]温庭筠,《太子西池二首》,梨花雪压枝，莺啭柳如丝。懒逐妆成晓，春融梦觉迟。鬓轻全作影，嚬浅未成眉。莫信张公子，窗间断暗期。展开全文花红兰紫茎，愁草雨新晴。柳占三春色，莺偷百鸟声。日长嫌辇重，风暖觉衣轻。薄暮香尘起，长杨落照明。
[唐]温庭筠,《题望苑驿》,弱柳千条杏一枝，半含春雨半垂丝。景阳寒井人难到，长乐晨钟鸟自知。花影至今通博望，树名从此号相思。展开全文分明十二楼前月，不向西陵照盛姬。
[唐]温庭筠,《寄河南杜少尹》,十载归来鬓未凋，玳簪珠履见常僚。岂关名利分荣路，自有才华作庆霄。鸟影参差经上苑，骑声断续过中桥。展开全文夕阳亭畔山如画，应念田歌正寂寥。
[唐]温庭筠,《题崔公池亭旧游》,皎镜方塘菡萏秋，此来重见采莲舟。谁能不逐当年乐，还恐添成异日愁。红艳影多风袅袅，碧空云断水悠悠。展开全文檐前依旧青山色，尽日无人独上楼。
[唐]温庭筠,《感旧陈情五十韵献淮南李仆射》,嵇绍垂髫日，山涛筮仕年。琴樽陈席上，纨绮拜床前。邻里才三徙，云霄已九迁。感深情惝怳，言发泪潺湲。展开全文忆昔龙图盛，方今鹤羽全。桂枝香可袭，杨叶旧频穿。玉籍标人瑞，金丹化地仙。赋成攒笔写，歌出满城传。既矫排虚翅，将持造物权。万灵思鼓铸，群品待陶甄。视草丝纶出，持纲雨露悬。法行黄道内，居近翠华边。书迹临汤鼎，吟声接舜弦。白麻红烛夜，清漏紫微天。雷电随神笔，鱼龙落彩笺。闲宵陪雍时，清暑在甘泉。耿介非持禄，优游是养贤。冰清临百粤，风靡化三川。委寄崇推毂，威仪压控弦。梁园提彀骑，淮水换戎旃。照日青油湿，迎风锦帐鲜。黛蛾陈二八，珠履列三千。舞转回红袖，歌愁敛翠钿。满堂开照曜，分座俨婵娟。油额芙蓉帐，香尘玳瑁筵。绣旗随影合，金阵似波旋。缇幕深回互，朱门暗接连。彩虬蟠画戟，花马立金鞭。有客将谁托，无媒窃自怜。抑扬中散曲，漂泊孝廉船。未展干时策，徒抛负郭田。转蓬犹邈尔，怀橘更潸然。投足乖蹊径，冥心向简编。未知鱼跃地，空愧鹿鸣篇。稷下期方至，漳滨病未痊。定非笼外鸟，真是壳中蝉。蕙径邻幽澹，荆扉兴静便。草堂苔点点，蔬囿水溅溅。钓罢溪云重，樵归涧月圆。懒多成宿疢，愁甚似春眠。木直终难怨，膏明只自煎。郑乡空健羡，陈榻未招延。旅食逢春尽，羁游为事牵。宦无毛义檄，婚乏阮修钱。冉弱营中柳，披敷幕下莲。傥能容委质，非敢望差肩。涩剑犹堪淬，余朱或可研。从师当鼓箧，穷理久忘筌。折简能荣瘁，遣簪莫弃捐。韶光如见借，寒谷变风烟。
[唐]温庭筠,《送洛南李主簿》,想君秦塞外，因见楚山青。槲叶晓迷路，枳花春满庭。禄优仍侍膳，官散得专经。子敬怀愚谷，归心在翠屏。
[唐]温庭筠,《经李处士杜城别业》,忆昔几游集，今来倍叹伤。百花情易老，一笑事难忘。白社已萧索，青楼空艳阳。不闲云雨梦，犹欲过高唐。
[唐]温庭筠,《东归有怀》,晴川通野陂，此地昔伤离。一去迹常在，独来心自知。鹭眠茭叶折，鱼静蓼花垂。无限高秋泪，扁舟极路岐。
[唐]温庭筠,《休浣日西掖谒所知》,赤墀高阁自从容，玉女窗扉报曙钟。日丽九门青锁闼，雨晴双阙翠微峰。展开全文毫端蕙露滋仙草，琴上薰风入禁松。荀令凤池春婉娩，好将馀润变鱼龙。
[唐]温庭筠,《题西平王旧赐屏风》,曾向金扉玉砌来，百花鲜湿隔尘埃。披香殿下樱桃熟，结绮楼前芍药开。朱鹭已随新卤簿，黄鹂犹湿旧池台。展开全文世间刚有东流水，一送恩波更不回。
[唐]温庭筠,《和赵嘏题岳寺》,疏钟细响乱鸣泉，客省高临似水天。岚翠暗来空觉润，涧茶余爽不成眠。越僧寒立孤灯外，岳月秋当万木前。展开全文张邴宦情何太薄，远公窗外有池莲。
[唐]温庭筠,《宿云际寺》,白盖微云一径深，东峰弟子远相寻。苍苔路熟僧归寺，红叶声乾鹿在林。高阁清香生静境，夜堂疏磬发禅心。展开全文自从紫桂岩前别，不见南能直至今。
[唐]温庭筠,《牡丹二首》,轻阴隔翠帏，宿雨泣晴晖。醉后佳期在，歌余旧意非。蝶繁经粉住，蜂重抱香归。莫惜薰炉夜，因风到舞衣。展开全文水漾晴红压叠波，晓来金粉覆庭莎。裁成艳思偏应巧，分得春光最数多。欲绽似含双靥笑，正繁疑有一声歌。华堂客散帘垂地，想凭阑干敛翠蛾。
[唐]温庭筠,《寓怀》,诚足不顾得，妄矜徒有言。语斯谅未尽，隐显何悠然。洵彼都邑盛，眷惟车马喧。自期尊客卿，非意干王孙。展开全文衔知有贞爵，处实非厚颜。苟无海岱气，奚取壶浆恩。唯丝南山杨，适我松菊香。鹏鹍诚未忆，谁谓凌风翔。
[唐]温庭筠,《观舞妓》,朔音悲嘒管，瑶踏动芳尘。总袖时增怨，听破复含嚬。凝腰倚风软，花题照锦春。朱弦固凄紧，琼树亦迷人。
[唐]温庭筠,《横吹曲辞·雍台歌》,太子池南楼百尺，八窗新树疏帘隔。黄金铺首画钩陈，羽葆亭童拂交戟。盘纡阑楯临高台，帐殿临流鸾扇开。展开全文早雁声鸣细波起，映花卤簿龙飞回。
[唐]温庭筠,《唐庄恪太子挽歌词二首》,叠鼓辞宫殿，悲笳降杳冥。影离云外日，光灭火前星。邺客瞻秦苑，商公下汉庭。依依陵树色，空绕古原青。展开全文东府虚容卫，西园寄梦思。凤悬吹曲夜，鸡断问安时。尘陌都人恨，霜郊赗马悲。唯余埋璧地，烟草近丹墀。
[唐]温庭筠,《寄清源寺僧》,石路无尘竹径开，昔年曾伴戴颙来。窗间半偈闻钟后，松下残棋送客回。帘向玉峰藏夜雪，砌因蓝水长秋苔。展开全文白莲社里如相问，为说游人是姓雷。
[唐]温庭筠,《赠李将军》,谁言荀羡爱功勋，年少登坛众所闻。曾以能书称内史，又因明易号将军。金沟故事春长在，玉轴遗文火半焚。展开全文不学龙骧画山水，醉乡无迹似闲云。
[唐]温庭筠,《哭王元裕》,闻说萧郎逐逝川，伯牙因此绝清弦。柳边犹忆青骢影，坟上俄生碧草烟。箧里诗书疑谢后，梦中风貌似潘前。展开全文他时若到相寻处，碧树红楼自宛然。
[唐]温庭筠,《奉天西佛寺》,忆昔狂童犯顺年，玉虬闲暇出甘泉。宗臣欲舞千钧剑，追骑犹观七宝鞭。星背紫垣终扫地，日归黄道却当天。展开全文至今南顿诸耆旧，犹指榛芜作弄田。
[唐]温庭筠,《李羽处士故里》,柳不成丝草带烟，海槎东去鹤归天。愁肠断处春何限，病眼开时月正圆。花若有情还怅望，水应无事莫潺湲。展开全文终知此恨销难尽，辜负南华第一篇。
[唐]温庭筠,《偶游》,曲巷斜临一水间，小门终日不开关。红珠斗帐樱桃熟，金尾屏风孔雀闲。云髻几迷芳草蝶，额黄无限夕阳山。展开全文与君便是鸳鸯侣，休向人间觅往还。
[唐]温庭筠,《赠知音》,翠羽花冠碧树鸡，未明先向短墙啼。窗间谢女青蛾敛，门外萧郎白马嘶。星汉渐移庭竹影，露珠犹缀野花迷。展开全文景阳宫里钟初动，不语垂鞭上柳堤。
[唐]温庭筠,《西江上送渔父》,却逐严光向若耶，钓轮菱棹寄年华。三秋梅雨愁枫叶，一夜篷舟宿苇花。不见水云应有梦，偶随鸥鹭便成家。展开全文白蘋风起楼船暮，江燕双双五两斜。
[唐]温庭筠,《经故秘书崔监扬州南塘旧居》,昔年曾识范安成，松竹风姿鹤性情。西掖曙河横漏响，北山秋月照江声。乘舟觅吏经舆县，为酒求官得步兵。展开全文千顷水流通故墅，至今留得谢公名。
[唐]温庭筠,《送崔郎中赴幕》,一别黔巫似断弦，故交东去更凄然。心游目送三千里，雨散云飞二十年。发迹岂劳天上桂，属词还得幕中莲。展开全文相思休话长安远，江月随人处处圆。
[唐]温庭筠,《经旧游》,珠箔金钩对彩桥，昔年于此见娇娆。香灯怅望飞琼鬓，凉月殷勤碧玉箫。屏倚故窗山六扇，柳垂寒砌露千条。展开全文坏墙经雨苍苔遍，拾得当时旧翠翘。
[唐]温庭筠,《初秋寄友人》,闲梦正悠悠，凉风生竹楼。夜琴知欲雨，晓簟觉新秋。独鸟楚山远，一蝉关树愁。凭将离别恨，江外问同游。
[唐]温庭筠,《渚宫晚春寄秦地友人》,风华已眇然，独立思江天。凫雁野塘水，牛羊春草烟。秦原晓重叠，灞浪夜潺湲。今日思归客，愁容在镜悬。
[唐]温庭筠,《送并州郭书记》,宾筵得佳客，侯印有光辉。候骑不传箭，回文空上机。塞城收马去，烽火射雕归。惟有严家濑，回环径草微。
[唐]温庭筠,《杂歌谣辞·邯郸郭公辞》,金笳悲故曲，玉座积深尘。言是邯郸伎，不易邺城人。青苔竟埋骨，红粉自伤神。唯有漳河柳，还向旧营春。
[唐]温庭筠,《登李羽士东楼》,经客有余音，他年终故林。高楼本危睇，凉月更伤心。此意竟难折，伊人成古今。流尘其可欲，非复懒鸣琴。
[唐]温庭筠,《赠考功卢郎中》,白首方辞满，荆扉对渚田。雪中无陋巷，醉后似当年。一笈负山药，两瓶携涧泉。夜来风浪起，何处认渔船。
[唐]温庭筠,《和段少常柯古》,称觞惭座客，怀刺即门人。素向宁知贵，清淡不厌贫。野梅江上晚，堤柳雨中春。未报淮南诏，何劳问白蘋。
[唐]温庭筠,《宿辉公精舍》,禅房无外物，清话此宵同。林彩水烟里，涧声山月中。橡霜诸壑霁，杉火一炉空。拥褐寒更彻，心知觉路通。
[唐]温庭筠,《正见寺晓别生公》,清晓盥秋水，高窗留夕阴。初阳到古寺，宿鸟起寒林。香火有良愿，宦名非素心。灵山缘未绝，他日重来寻。
[唐]温庭筠,《寄岳州李外郎远》,含蘋不语坐持颐，天远楼高宋玉悲。湖上残棋人散后，岳阳微雨鸟来迟。早梅犹得回歌扇，春水还应理钓丝。展开全文独有袁宏正憔悴，一樽惆怅落花时。
[唐]温庭筠,《相和歌辞·堂堂》,钱塘岸上春如织，淼淼寒潮带晴色。淮南游客马连嘶，碧草迷人归不得。风飘客意如吹烟，纤指殷勤伤雁弦。展开全文一曲堂堂红烛筵，金鲸泻酒如飞泉。
[唐]温庭筠,《春日访李十四处士》,花深桥转水潺潺，甪里先生自闭关。看竹已知行处好，望云空得暂时闲。谁言有策堪经世，自是无钱可买山。展开全文一局残棋千点雨，绿萍池上暮方
[唐]温庭筠,《寄渚宫遗民弘里生》,柳弱湖堤曲，篱疏水巷深。酒阑初促席，歌罢欲分襟。波月欺华烛，汀云润故琴。镜清花并蒂，床冷簟连心。展开全文荷叠平桥暗，萍稀败舫沉。城头五通鼓，窗外万家砧。异县鱼投浪，当年鸟共林。八行香未灭，千里梦难寻。未肯睽良愿，空期嗣好音。他时因咏作，犹得比南金。
[唐]温庭筠,《秋雨》,云满鸟行灭，池凉龙气腥。斜飘看棋簟，疏洒望山亭。细响鸣林叶，圆文破沼萍。秋阴杳无际，平野但冥冥。
[唐]温庭筠,《寄崔先生》,往年江海别元卿，家近山阳古郡城。莲浦香中离席散，柳堤风里钓船横。星霜荏苒无音信，烟水微茫变姓名。展开全文菰黍正肥鱼正美，五侯门下负平生。
[唐]温庭筠,《月中宿云居寺上方》,虚閤披衣坐，寒阶踏叶行。众星中夜少，圆月上方明。霭尽无林色，暄余有涧声。只应愁恨事，还逐晓光生。
[唐]温庭筠,《登卢氏台》,胜地当通邑，前山有故居。台高秋尽出，林断野无余。白露鸣蛩急，晴天度雁疏。由来放怀地，非独在吾庐。
[唐]温庭筠,《反生桃花发因题》,疾眼逢春四壁空，夜来山雪破东风。未知王母千年熟，且共刘郎一笑同。已落又开横晚翠，似无如有带朝红。展开全文僧虔蜡炬高三尺，莫惜连宵照露丛。
[唐]温庭筠,《苦楝花》,院里莺歌歇，墙头蝶舞孤。天香薰羽葆，宫紫晕流苏。晻暧迷青琐，氤氲向画图。只应春惜别，留与博山炉。
[唐]温庭筠,《酬友人》,辞荣亦素尚，倦游非夙心。宁复思金籍，独此卧烟林。闲云无定貌，佳树有余阴。坐久芰荷发，钓阑茭苇深。展开全文游鱼自摇漾，浴鸟故浮沉。唯君清露夕，一为洒烦襟。
[唐]温庭筠,《敕勒歌塞北》,敕勒金fj壁，阴山无岁华。帐外风飘雪，营前月照沙。展开全文羌儿吹玉管，胡姬踏锦花。却笑江南客，梅落不归家。
[唐]温庭筠,《咏春幡》,闲庭见早梅，花影为谁栽。碧烟随刃落，蝉鬓觉春来。代郡嘶金勒，梵声悲镜台。玉钗风不定，香步独徘徊。
[唐]温庭筠,《陈宫词》,鸡鸣人草草，香辇出宫花。妓语细腰转，马嘶金面斜。早莺随彩仗，惊雉避凝笳。淅沥湘风外，红轮映曙霞。
[唐]温庭筠,《中书令裴公挽歌词二首》,王俭风华首，萧何社稷臣。丹阳布衣客，莲渚白头人。铭勒燕山暮，碑沉汉水春。从今虚醉饱，无复污车茵。展开全文箭下妖星落，风前杀气回。国香荀令去，楼月庾公来。玉玺终无虑，金縢意不开。空嗟荐贤路，芳草满燕台。
[唐]温庭筠,《开圣寺》,路分谿石夹烟丛，十里萧萧古树风。出寺马嘶秋色里，向陵鸦乱夕阳中。竹间泉落山厨静，塔下僧归影殿空。展开全文犹有南朝旧碑在，耻将兴废问休公。
[唐]温庭筠,《重游圭峰宗密禅师精庐》,百尺青崖三尺坟，微言已绝杳难闻。戴颙今日称居士，支遁他年识领军。暂对杉松如结社，偶同麋鹿自成群。展开全文故山弟子空回首，葱岭唯应见宋云。
[唐]温庭筠,《题李处士幽居》,水玉簪头白角巾，瑶琴寂历拂轻尘。浓阴似帐红薇晚，细雨如烟碧草春。隔竹见笼疑有鹤，卷帘看画静无人。展开全文南山自是忘年友，谷口徒称郑子真。
[唐]温庭筠,《郊居秋日有怀一二知己》,稻田凫雁满晴沙，钓渚归来一径斜。门带果林招邑吏，井分蔬圃属邻家。皋原寂历垂禾穗，桑竹参差映豆花。展开全文自笑谩怀经济策，不将心事许烟霞。
[唐]温庭筠,《题友人池亭》,月榭风亭绕曲池，粉垣回互瓦参差。侵帘片白摇翻影，落镜愁红写倒枝。鸂鶒刷毛花荡漾，鹭鸶拳足雪离披。展开全文山翁醉后如相忆，羽扇清樽我自知。
[唐]温庭筠,《寄湘阴阎少府乞钓轮子》,钓轮形与月轮同，独茧和烟影似空。若向三湘逢雁信，莫辞千里寄渔翁。篷声夜滴松江雨，菱叶秋传镜水风。展开全文终日垂钩还有意，尺书多在锦鳞中。
[唐]温庭筠,《投翰林萧舍人》,人间鹓鹭杳难从，独恨金扉直九重。万象晚归仁寿镜，百花春隔景阳钟。紫微芒动词初出，红烛香残诰未封。展开全文每过朱门爱庭树，一枝何日许相容。
[唐]温庭筠,《春暮宴罢寄宋寿先辈》,斜掩朱门花外钟，晓莺时节好相逢。窗间桃蕊宿妆在，雨后牡丹春睡浓。苏小风姿迷下蔡，马卿才调似临邛。展开全文谁怜芳草生三径，参佐桥西陆士龙。
[唐]温庭筠,《题柳》,杨柳千条拂面丝，绿烟金穗不胜吹。香随静婉歌尘起，影伴娇娆舞袖垂。羌管一声何处曲，流莺百啭最高枝。展开全文千门九陌花如雪，飞过宫墙两自知。
[唐]温庭筠,《池塘七夕》,月出西南露气秋，绮罗河汉在斜沟。杨家绣作鸳鸯幔，张氏金为翡翠钩。香烛有花妨宿燕，画屏无睡待牵牛。展开全文万家砧杵三篙水，一夕横塘似旧游。
[唐]温庭筠,《过五丈原》,铁马云雕久绝尘，柳阴高压汉营春。天晴杀气屯关右，夜半妖星照渭滨。下国卧龙空误主，中原逐鹿不因人。展开全文象床锦帐无言语，从此谯周是老臣。
[唐]温庭筠,《咏山鸡》,万壑动晴景，山禽凌翠微。绣翎翻草去，红觜啄花归。巢暖碧云色，影孤清镜辉。不知春树伴，何处又分飞。
[唐]温庭筠,《题竹谷神祠》,苍苍松竹晚，一径入荒祠。古树风吹马，虚廊日照旗。烟煤朝奠处，风雨夜归时。寂寞东湖客，空看蒋帝碑。
