[唐]李商隐,《无题》,相见时难别亦难，东风无力百花残。春蚕到死丝方尽，蜡炬成灰泪始干。展开全文晓镜但愁云鬓改，夜吟应觉月光寒。蓬山此去无多路，青鸟殷勤为探看。
[唐]李商隐,《无题》,昨夜星辰昨夜风，画楼西畔桂堂东。身无彩凤双飞翼，心有灵犀一点通。展开全文隔座送钩春酒暖，分曹射覆蜡灯红。嗟余听鼓应官去，走马兰台类转蓬。
[唐]李商隐,《锦瑟》,锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。展开全文沧海月明珠有泪，蓝田日暖玉生烟。此情可待成追忆，只是当时已惘然。
[唐]李商隐,《无题》,万里风波一叶舟，忆归初罢更夷犹。碧江地没元相引，黄鹤沙边亦少留。益德冤魂终报主，阿童高义镇横秋。展开全文人生岂得长无谓，怀古思乡共白头。
[唐]李商隐,《无题》,白道萦回入暮霞，斑骓嘶断七香车。春风自共何人笑，枉破阳城十万家。
[唐]李商隐,《无题》,八岁偷照镜，长眉已能画。十岁去踏青，芙蓉作裙衩。展开全文十二学弹筝，银甲不曾卸。十四藏六亲，悬知犹未嫁。十五泣春风，背面秋千下。
[唐]李商隐,《无题》,近知名阿侯，住处小江流。腰细不胜舞，眉长惟是愁。黄金堪作屋，何不作重楼。
[唐]李商隐,《无题》,照梁初有情，出水旧知名。裙衩芙蓉小，钗茸翡翠轻。锦长书郑重，眉细恨分明。莫近弹棋局，中心最不平。
[唐]李商隐,《无题》,紫府仙人号宝灯，云浆未饮结成冰。如何雪月交光夜，更在瑶台十二层。
[唐]李商隐,《夜雨寄北》,君问归期未有期，巴山夜雨涨秋池。何当共剪西窗烛，却话巴山夜雨时。
[唐]李商隐,《蝉》,本以高难饱，徒劳恨费声。五更疏欲断，一树碧无情。展开全文薄宦梗犹泛，故园芜已平。烦君最相警，我亦举家清。
[唐]李商隐,《嫦娥》,云母屏风烛影深，长河渐落晓星沉。嫦娥应悔偷灵药，碧海青天夜夜心。
[唐]李商隐,《马嵬》,海外徒闻更九州，他生未卜此生休。空闻虎旅传宵柝，无复鸡人报晓筹。展开全文此日六军同驻马，当时七夕笑牵牛。如何四纪为天子，不及卢家有莫愁。
[唐]李商隐,《乐游原》,万树鸣蝉隔岸虹，乐游原上有西风。羲和自趁虞泉宿，不放斜阳更向东。
[唐]李商隐,《乐游原》,春梦乱不记，春原登已重。青门弄烟柳，紫阁舞云松。拂砚轻冰散，开尊绿酎浓。无悰托诗遣，吟罢更无悰。
[唐]李商隐,《贾生》,宣室求贤访逐臣，贾生才调更无伦。可怜夜半虚前席，不问苍生问鬼神。
[唐]李商隐,《登乐游原》,向晚意不适，驱车登古原。夕阳无限好，只是近黄昏。
[唐]李商隐,《隋宫》,乘兴南游不戒严，九重谁省谏书函。春风举国裁宫锦，半作障泥半作帆。
[唐]李商隐,《隋宫》,紫泉宫殿锁烟霞，欲取芜城作帝家。玉玺不缘归日角，锦帆应是到天涯。展开全文于今腐草无萤火，终古垂杨有暮鸦。地下若逢陈后主，岂宜重问后庭花。
[唐]李商隐,《春雨》,怅卧新春白袷衣，白门寥落意多违。红楼隔雨相望冷，珠箔飘灯独自归。展开全文远路应悲春晼晚，残霄犹得梦依稀。玉珰缄札何由达，万里云罗一雁飞。
[唐]李商隐,《晚晴》,深居府夹城，春去夏犹清。展开全文天意怜幽草，人间重晚晴。并添高阁迥，微注小窗明。越鸟巢干後，归飞体更轻。
[唐]李商隐,《落花》,高阁客竟去，小园花乱飞。参差连曲陌，迢递送斜晖。展开全文肠断未忍扫，眼穿仍欲归。芳心向春尽，所得是沾衣。
[唐]李商隐,《霜月》,初闻征雁已无蝉，百尺楼台水接天。青女素娥俱耐冷，月中霜里斗婵娟。
[唐]李商隐,《风雨》,凄凉宝剑篇，羁泊欲穷年。黄叶仍风雨，青楼自管弦。展开全文新知遭薄俗，旧好隔良缘。心断新丰酒，销愁斗几千。
[唐]李商隐,《柳》,江南江北雪初消，漠漠轻黄惹嫩条。灞岸已攀行客手，楚宫先骋舞姬腰。展开全文清明带雨临官道，晚日含风拂野桥。如线如丝正牵恨，王孙归路一何遥。
[唐]李商隐,《柳》,为有桥边拂面香，何曾自敢占流光。后庭玉树承恩泽，不信年华有断肠。
[唐]李商隐,《柳》,曾逐东风拂舞筵，乐游春苑断肠天。展开全文如何肯到清秋日，已带斜阳又带蝉。
[唐]李商隐,《柳》,动春何限叶，撼晓几多枝。解有相思否，应无不舞时。絮飞藏皓蝶，带弱露黄鹂。倾国宜通体，谁来独赏眉。
[唐]李商隐,《柳》,柳映江潭底有情，望中频遣客心惊。巴雷隐隐千山外，更作章台走马声。
[唐]李商隐,《牡丹》,压径复缘沟，当窗又映楼。终销一国破，不啻万金求。鸾凤戏三岛，神仙居十洲。应怜萱草淡，却得号忘忧。
[唐]李商隐,《牡丹》,锦帏初卷卫夫人，绣被犹堆越鄂君。垂手乱翻雕玉佩，招腰争舞郁金裙。展开全文石家蜡烛何曾剪，荀令香炉可待熏。我是梦中传彩笔，欲书花叶寄朝云。
[唐]李商隐,《瑶池》,瑶池阿母绮窗开，黄竹歌声动地哀。八骏日行三万里，穆王何事不重来。
[唐]李商隐,《韩碑》,元和天子神武姿，彼何人哉轩与羲。誓将上雪列圣耻，坐法宫中朝四夷。展开全文淮西有贼五十载，封狼生貙貙生罴。不据山河据平地，长戈利矛日可麾。帝得圣相相曰度，贼斫不死神扶持。腰悬相印作都统，阴风惨澹天王旗。愬武古通作牙爪，仪曹外郎载笔随。行军司马智且勇，十四万众犹虎貔。入蔡缚贼献太庙，功无与让恩不訾。帝曰汝度功第一，汝从事愈宜为辞。愈拜稽首蹈且舞，金石刻画臣能为。古者世称大手笔，此事不系于职司。当仁自古有不让，言讫屡颔天子颐。公退斋戒坐小阁，濡染大笔何淋漓。点窜尧典舜典字，涂改清庙生民诗。文成破体书在纸，清晨再拜铺丹墀。表曰臣愈昧死上，咏神圣功书之碑。碑高三丈字如斗，负以灵鳌蟠以螭。句奇语重喻者少，谗之天子言其私。长绳百尺拽碑倒，粗砂大石相磨治。公之斯文若元气，先时已入人肝脾。汤盘孔鼎有述作，今无其器存其辞。呜呼圣王及圣相，相与烜赫流淳熙。公之斯文不示后，曷与三五相攀追。愿书万本诵万遍，口角流沫右手胝。传之七十有二代，以为封禅玉检明堂基。
[唐]李商隐,《凉思》,客去波平槛，蝉休露满枝。永怀当此节，倚立自移时。展开全文北斗兼春远，南陵寓使迟。天涯占梦数，疑误有新知。
[唐]李商隐,《无题二首》,凤尾香罗薄几重，碧文圆顶夜深缝。扇裁月魄羞难掩，车走雷声语未通。展开全文曾是寂寥金烬暗，断无消息石榴红。斑骓只系垂杨岸，何处西南待好风。重帷深下莫愁堂，卧后清宵细细长。神女生涯元是梦，小姑居处本无郎。风波不信菱枝弱，月露谁教桂叶香。直道相思了无益，未妨惆怅是清狂。
[唐]李商隐,《无题二首》,来是空言去绝踪，月斜楼上五更钟。梦为远别啼难唤，书被催成墨未浓。展开全文蜡照半笼金翡翠，麝薰微度绣芙蓉。刘郎已恨蓬山远，更隔蓬山一万重。飒飒东风细雨来，芙蓉塘外有轻雷。金蟾啮锁烧香入，玉虎牵丝汲井回。贾氏窥帘韩掾少，宓妃留枕魏王才。春心莫共花争发，一寸相思一寸灰。
[唐]李商隐,《咏史》,历览前贤国与家，成由勤俭破由奢。何须琥珀方为枕，岂得真珠始是车。展开全文运去不逢青海马，力穷难拔蜀山蛇。几人曾预南薰曲，终古苍梧哭翠华。
[唐]李商隐,《北青萝》,残阳西入崦，茅屋访孤僧。落叶人何在，寒云路几层。展开全文独敲初夜磬，闲倚一枝藤。世界微尘里，吾宁爱与憎。
[唐]李商隐,《筹笔驿》,猿鸟犹疑畏简书，风云常为护储胥。徒令上将挥神笔，终见降王走传车。展开全文管乐有才原不忝，关张无命欲何如？他年锦里经祠庙，梁父吟成恨有余。
[唐]李商隐,《寄令狐郎中》,嵩云秦树久离居，双鲤迢迢一纸书。休问梁园旧宾客，茂陵秋雨病相如。
[唐]李商隐,《为有》,为有云屏无限娇，凤城寒尽怕春宵。无端嫁得金龟婿，辜负香衾事早朝。
[唐]李商隐,《离思》,气尽前溪舞，心酸子夜歌。峡云寻不得，沟水欲如何。朔雁传书绝，湘篁染泪多。无由见颜色，还自托微波。
[唐]李商隐,《忆梅》,定定住天涯，依依向物华。展开全文寒梅最堪恨，常作去年花。
[唐]李商隐,《雨》,摵摵度瓜园，依依傍竹轩。秋池不自冷，风叶共成喧。窗迥有时见，檐高相续翻。侵宵送书雁，应为稻粱恩。
[唐]李商隐,《月》,池上与桥边，难忘复可怜。帘开最明夜，簟卷已凉天。流处水花急，吐时云叶鲜。姮娥无粉黛，只是逞婵娟。
[唐]李商隐,《月》,过水穿楼触处明，藏人带树远含清。初生欲缺虚惆怅，未必圆时即有情。
[唐]李商隐,《天涯》,春日在天涯，天涯日又斜。展开全文莺啼如有泪，为湿最高花。
[唐]李商隐,《重过圣女祠》,白石岩扉碧藓滋，上清沦谪得归迟。展开全文一春梦雨常飘瓦，尽日灵风不满旗。萼绿华来无定所，杜兰香去未移时。玉郎会此通仙籍，忆向天阶问紫芝。
[唐]李商隐,《花下醉》,寻芳不觉醉流霞，倚树沉眠日已斜。展开全文客散酒醒深夜后，更持红烛赏残花。
[唐]李商隐,《无题四首》,（其一）来是空言去绝踪，展开全文月斜楼上五更钟。梦为远别啼难唤，书被催成墨未浓。蜡照半笼金翡翠，麝熏微度绣芙蓉。刘郎已恨蓬山远，更隔蓬山一万重。（其二）飒飒东风细雨来，芙蓉塘外有轻雷。金蟾啮锁烧香入，玉虎牵丝汲井回。贾氏窥帘韩掾少，宓妃留枕魏王才。春心莫共花争发，一寸相思一寸灰。（其四）何处哀筝随急管，樱花永巷垂杨岸。东家老女嫁不售，白日当天三月半。溧阳公主年十四，清明暖後同墙看。归来展转到五更，梁间燕子闻长叹。王十二兄与畏之员外相访，见招小饮，时予以悼亡日近，不去，因寄。谢傅门庭旧末行，今朝歌管属檀郎。更无人处帘垂地，欲拂尘时簟竟床。嵇氏幼男犹可悯，左家娇女岂能望？愁霖腹疾俱难遣，万里西风夜正长。
[唐]李商隐,《七夕》,鸾扇斜分凤幄开，星桥横过鹊飞回。争将世上无期别，换得年年一度来。
[唐]李商隐,《春日》,欲入卢家白玉堂，新春催破舞衣裳。蝶衔红蕊蜂衔粉，共助青楼一日忙。
[唐]李商隐,《赠荷花》,世间花叶不相伦，花入金盆叶作尘。惟有绿荷红菡萏，
[唐]李商隐,《赠柳》,章台从掩映，郢路更参差。展开全文见说风流极，来当婀娜时。桥回行欲断，堤远意相随。忍放花如雪，青楼扑酒旗。
[唐]李商隐,《细雨》,帷飘白玉堂，簟卷碧牙床。展开全文楚女当时意，萧萧发彩凉。
[唐]李商隐,《细雨》,萧洒傍回汀，依微过短亭。气凉先动竹，点细未开萍。稍促高高燕，微疏的的萤。故园烟草色，仍近五门青。
[唐]李商隐,《泪》,永巷长年怨绮罗，离情终日思风波。湘江竹上痕无限，岘首碑前洒几多。展开全文人去紫台秋入塞，兵残楚帐夜闻歌。朝来灞水桥边问，未抵青袍送玉珂。
[唐]李商隐,《代赠》,杨柳路尽处，芙蓉湖上头。虽同锦步障，独映钿箜篌。鸳鸯可羡头俱白，飞去飞来烟雨秋。
[唐]李商隐,《代赠》,楼上黄昏欲望休，玉梯横绝月如钩。芭蕉不展丁香结，同向春风各自愁。
[唐]李商隐,《曲江》,望断平时翠辇过，空闻子夜鬼悲歌。展开全文金舆不返倾城色，玉殿犹分下苑波。死忆华亭闻唳鹤，老忧王室泣铜驼。天荒地变心虽折，若比伤春意未多。
[唐]李商隐,《微雨》,初随林霭动，稍共夜凉分。展开全文窗迥侵灯冷，庭虚近水闻。
[唐]李商隐,《二月二日》,二月二日江上行，东风日暖闻吹笙。展开全文花须柳眼各无赖，紫蝶黄蜂俱有情。万里忆归元亮井，三年从事亚夫营。新滩莫悟游人意，更作风檐夜雨声。
[唐]李商隐,《谒山》,从来系日乏长绳，水去云回恨不胜。展开全文欲就麻姑买沧海，一杯春露冷如冰。
[唐]李商隐,《有感》,中路因循我所长，古来才命两相妨。劝君莫强安蛇足，一盏芳醪不得尝。
[唐]李商隐,《赠刘司户蕡》,江风扬浪动云根，重碇危樯白日昏。展开全文已断燕鸿初起势，更惊骚客後归魂。汉廷急诏谁先入，楚路高歌自欲翻。万里相逢欢复泣，凤巢西隔九重门。
[唐]李商隐,《有感》,非关宋玉有微辞，却是襄王梦觉迟。一自高唐赋成后，楚天云雨尽堪疑。
[唐]李商隐,《北齐二首》,一笑相倾国便亡，何劳荆棘始堪伤。展开全文小怜玉体横陈夜，已报周师入晋阳。巧笑知堪敌万几，倾城最在著戎衣。晋阳已陷休回顾，更请君王猎一围。
[唐]李商隐,《端居》,远书归梦两悠悠，只有空床敌素秋。展开全文阶下青苔与红树，雨中寥落月中愁。
[唐]李商隐,《暮秋独游曲江》,荷叶生时春恨生，荷叶枯时秋恨成。展开全文深知身在情长在，怅望江头江水声。
[唐]李商隐,《正月崇让宅》,密锁重关掩绿苔，廊深阁迥此徘徊。展开全文先知风起月含晕，尚自露寒花未开。蝙拂帘旌终展转，鼠翻窗网小惊猜。背灯独共余香语，不觉犹歌起夜来。
[唐]李商隐,《蜂》,小苑华池烂熳通，后门前槛思无穷。宓妃腰细才胜露，赵后身轻欲倚风。红壁寂寥崖蜜尽，碧帘迢递雾巢空。展开全文青陵粉蝶休离恨，长定相逢二月中。
[唐]李商隐,《荷花》,都无色可并，不奈此香何。瑶席乘凉设，金羁落晚过。回衾灯照绮，渡袜水沾罗。预想前秋别，离居梦棹歌。
[唐]李商隐,《九日》,曾共山翁把酒时，霜天白菊绕阶墀。十年泉下无人问，九日樽前有所思。不学汉臣栽苜蓿，空教楚客咏江蓠。展开全文郎君官贵施行马，东阁无因再得窥。
[唐]李商隐,《南朝》,地险悠悠天险长，金陵王气应瑶光。休夸此地分天下，只得徐妃半面妆。
[唐]李商隐,《南朝》,玄武湖中玉漏催，鸡鸣埭口绣襦回。谁言琼树朝朝见，不及金莲步步来。敌国军营漂木柹，前朝神庙锁烟煤。展开全文满宫学士皆颜色，江令当年只费才。
[唐]李商隐,《哭刘司户蕡》,路有论冤谪，言皆在中兴。展开全文空闻迁贾谊，不待相孙弘。江阔惟回首，天高但抚膺。去年相送地，春雪满黄陵。
[唐]李商隐,《风》,迥拂来鸿急，斜催别燕高。已寒休惨淡，更远尚呼号。楚色分西塞，夷音接下牢。归舟天外有，一为戒波涛。
[唐]李商隐,《风》,撩钗盘孔雀，恼带拂鸳鸯。罗荐谁教近，斋时锁洞房。
[唐]李商隐,《菊》,暗暗淡淡紫，融融冶冶黄。陶令篱边色，罗含宅里香。几时禁重露，实是怯残阳。愿泛金鹦鹉，升君白玉堂。
[唐]李商隐,《梦泽》,梦泽悲风动白茅，楚王葬尽满城娇。展开全文未知歌舞能多少，虚减宫厨为细腰。
[唐]李商隐,《相思》,相思树上合欢枝，紫凤青鸾共羽仪。肠断秦台吹管客，日西春尽到来迟。
[唐]李商隐,《悼伤后赴东蜀辟至散关遇雪》,剑外从军远，无家与寄衣。展开全文散关三尺雪，回梦旧鸳机。
[唐]李商隐,《春游》,桥峻斑骓疾，川长白鸟高。烟轻惟润柳，风滥欲吹桃。徙倚三层阁，摩挲七宝刀。庾郎年最少，青草妒春袍。
[唐]李商隐,《银河吹笙》,怅望银河吹玉笙，楼寒院冷接平明。展开全文重衾幽梦他年断，别树羁雌昨夜惊。月榭故香因雨发，风帘残烛隔霜清。不须浪作缑山意，湘瑟秦箫自有情。
[唐]李商隐,《流莺》,流莺漂荡复参差，渡陌临流不自持。巧啭岂能无本意，良辰未必有佳期。展开全文风朝露夜阴晴里，万户千门开闭时。曾苦伤春不忍听，凤城何处有花枝。
[唐]李商隐,《圣女祠》,松篁台殿蕙香帏，龙护瑶窗凤掩扉。无质易迷三里雾，不寒长著五铢衣。人间定有崔罗什，天上应无刘武威。展开全文寄问钗头双白燕，每朝珠馆几时归。
[唐]李商隐,《楚宫》,湘波如泪色漻漻，楚厉迷魂逐恨遥。枫树夜猿愁自断，女萝山鬼语相邀。展开全文空归腐败犹难复，更困腥臊岂易招。但使故乡三户在，彩丝谁惜惧长蛟。
[唐]李商隐,《圣女祠》,杳蔼逢仙迹，苍茫滞客途。何年归碧落，此路向皇都。消息期青雀，逢迎异紫姑。肠回楚国梦，心断汉宫巫。展开全文从骑裁寒竹，行车荫白榆。星娥一去后，月姊更来无。寡鹄迷苍壑，羁凰怨翠梧。惟应碧桃下，方朔是狂夫。
[唐]李商隐,《楚宫》,复壁交青琐，重帘挂紫绳。如何一柱观，不碍九枝灯。扇薄常规月，钗斜只镂冰。歌成犹未唱，秦火入夷陵。
[唐]李商隐,《哭刘蕡》,上帝深宫闭九阍，巫咸不下问衔冤。展开全文广陵别後春涛隔，湓浦书来秋雨翻。只有安仁能作诔，何曾宋玉解招魂。平生风义兼师友，不敢同君哭寝门。
[唐]李商隐,《杜工部蜀中离席》,人生何处不离群？世路干戈惜暂分。展开全文雪岭未归天外使，松州犹驻殿前军。座中醉客延醒客，江上晴云杂雨云。美酒成都堪送老，当垆仍是卓文君。
[唐]李商隐,《王昭君》,毛延寿画欲通神，忍为黄金不为人。马上琵琶行万里，汉宫长有隔生春。
[唐]李商隐,《岳阳楼》,欲为平生一散愁，洞庭湖上岳阳楼。可怜万里堪乘兴，枉是蛟龙解覆舟。
[唐]李商隐,《岳阳楼》,汉水方城带百蛮，四邻谁道乱周班。如何一梦高唐雨，自此无心入武关。
[唐]李商隐,《江上》,万里风来地，清江北望楼。云通梁苑路，月带楚城秋。刺字从漫灭，归途尚阻修。前程更烟水，吾道岂淹留。
[唐]李商隐,《夕阳楼》,花明柳暗绕天愁，上尽重城更上楼。展开全文欲问孤鸿向何处，不知身世自悠悠。
[唐]李商隐,《题僧壁》,舍生求道有前踪，乞脑剜身结愿重。大去便应欺粟颗，小来兼可隐针锋。展开全文蚌胎未满思新桂，琥珀初成忆旧松。若信贝多真实语，三生同听一楼钟。
[唐]李商隐,《滞雨》,滞雨长安夜，残灯独客愁。展开全文故乡云水地，归梦不宜秋。
[唐]李商隐,《对雪二首》,寒气先侵玉女扉，清光旋透省郎闱。梅花大庾岭头发，柳絮章台街里飞。欲舞定随曹植马，有情应湿谢庄衣。展开全文龙山万里无多远，留待行人二月归。旋扑珠帘过粉墙，轻于柳絮重于霜。已随江令夸琼树，又入卢家妒玉堂。侵夜可能争桂魄，忍寒应欲试梅妆。关河冻合东西路，肠断斑骓送陆郎。
[唐]李商隐,《蝶》,叶叶复翻翻，斜桥对侧门。芦花惟有白，柳絮可能温。西子寻遗殿，昭君觅故村。年年芳物尽，来别败兰荪。
[唐]李商隐,《蝶》,孤蝶小徘徊，翩翾粉翅开。并应伤皎洁，频近雪中来。
[唐]李商隐,《蝶》,飞来绣户阴，穿过画楼深。重傅秦台粉，轻涂汉殿金。相兼惟柳絮，所得是花心。可要凌孤客，邀为子夜吟。
[唐]李商隐,《井泥四十韵》,皇都依仁里，西北有高斋。昨日主人氏，治井堂西陲。工人三五辈，辇出土与泥。到水不数尺，积共庭树齐。展开全文他日井甃毕，用土益作堤。曲随林掩映，缭以池周回。下去冥寞穴，上承雨露滋。寄辞别地脉，因言谢泉扉。升腾不自意，畴昔忽已乖。伊余掉行鞅，行行来自西。一日下马到，此时芳草萋。四面多好树，旦暮云霞姿。晚落花满地，幽鸟鸣何枝。萝幄既已荐，山樽亦可开。待得孤月上，如与佳人来。因兹感物理，恻怆平生怀。茫茫此群品，不定轮与蹄。喜得舜可禅，不以瞽瞍疑。禹竟代舜立，其父吁咈哉。嬴氏并六合，所来因不韦。汉祖把左契，自言一布衣。当涂佩国玺，本乃黄门携。长戟乱中原，何妨起戎氐。不独帝王耳，臣下亦如斯。伊尹佐兴王，不藉汉父资。磻溪老钓叟，坐为周之师。屠狗与贩缯，突起定倾危。长沙启封土，岂是出程姬。帝问主人翁，有自卖珠儿。武昌昔男子，老苦为人妻。蜀王有遗魄，今在林中啼。淮南鸡舐药，翻向云中飞。大钧运群有，难以一理推。顾于冥冥内，为问秉者谁。我恐更万世，此事愈云为。猛虎与双翅，更以角副之。凤凰不五色，联翼上鸡栖。我欲秉钧者，朅来与我偕。浮云不相顾，寥泬谁为梯。悒怏夜将半，但歌井中泥。
[唐]李商隐,《七月二十九日崇让宅宴作》,露如微霰下前池，月过回塘万竹悲。浮世本来多聚散，红蕖何事亦离披。展开全文悠扬归梦惟灯见，濩落生涯独酒知。岂到白头长只尔，嵩阳松雪有心期。
[唐]李商隐,《垂柳》,娉婷小苑中，婀娜曲池东。朝佩皆垂地，仙衣尽带风。七贤宁占竹，三品且饶松。肠断灵和殿，先皇玉座空。
[唐]李商隐,《定子》,檀槽一抹广陵春，定子初开睡脸新。却笑吃虚隋炀帝，破家亡国为何人。
[唐]李商隐,《偶成转韵七十二句赠四同舍》,沛国东风吹大泽，蒲青柳碧春一色。我来不见隆准人，沥酒空馀庙中客。征东同舍鸳与鸾，酒酣劝我悬征鞍。展开全文蓝山宝肆不可入，玉中仍是青琅玕.武威将军使中侠，少年箭道惊杨叶。战功高后数文章，怜我秋斋梦蝴蝶。诘旦九门传奏章，高车大马来煌煌。路逢邹枚不暇揖，腊月大雪过大梁。忆昔公为会昌宰，我时入谒虚怀待。众中赏我赋高唐，回看屈宋由年辈。公事武皇为铁冠，历厅请我相所难。我时憔悴在书阁，卧枕芸香春夜阑。明年赴辟下昭桂，东郊恸哭辞兄弟。韩公堆上跋马时，回望秦川树如荠。依稀南指阳台云，鲤鱼食钩猿失群。湘妃庙下已春尽，虞帝城前初日曛。谢游桥上澄江馆，下望山城如一弹。鹧鸪声苦晓惊眠，朱槿花娇晚相伴。顷之失职辞南风，破帆坏桨荆江中。斩蛟断璧不无意，平生自许非匆匆。归来寂寞灵台下，著破蓝衫出无马。天官补吏府中趋，玉骨瘦来无一把。手封狴牢屯制囚，直厅印锁黄昏愁。平明赤帖使修表，上贺嫖姚收贼州。旧山万仞青霞外，望见扶桑出东海。爱君忧国去未能，白道青松了然在。此时闻有燕昭台，挺身东望心眼开。且吟王粲从军乐，不赋渊明归去来。彭门十万皆雄勇，首戴公恩若山重。廷评日下握灵蛇，书记眠时吞彩凤。之子夫君郑与裴，何甥谢舅当世才。青袍白简风流极，碧沼红莲倾倒开。我生粗疏不足数，梁父哀吟鸲鹆舞。横行阔视倚公怜，狂来笔力如牛弩。借酒祝公千万年，吾徒礼分常周旋。收旗卧鼓相天子，相门出相光青史。
[唐]李商隐,《中元作》,绛节飘飖宫国来，中元朝拜上清回。羊权须得金条脱，温峤终虚玉镜台。曾省惊眠闻雨过，不知迷路为花开。展开全文有娀未抵瀛洲远，青雀如何鸩鸟媒。
[唐]李商隐,《即日》,小苑试春衣，高楼倚暮晖。夭桃惟是笑，舞蝶不空飞。赤岭久无耗，鸿门犹合围。几家缘锦字，含泪坐鸳机。
[唐]李商隐,《陈后宫》,茂苑城如画，阊门瓦欲流。还依水光殿，更起月华楼。侵夜鸾开镜，迎冬雉献裘。从臣皆半醉，天子正无愁。
[唐]李商隐,《石榴》,榴枝婀娜榴实繁，榴膜轻明榴子鲜。可羡瑶池碧桃树，碧桃红颊一千年。
[唐]李商隐,《陈后宫》,玄武开新苑，龙舟宴幸频。渚莲参法驾，沙鸟犯句陈。寿献金茎露，歌翻玉树尘。夜来江令醉，别诏宿临春。
[唐]李商隐,《即日》,一岁林花即日休，江间亭下怅淹留。重吟细把真无奈，已落犹开未放愁。山色正来衔小苑，春阴只欲傍高楼。展开全文金鞍忽散银壶漏，更醉谁家白玉钩。
[唐]李商隐,《夜意》,帘垂幕半卷，枕冷被仍香。如何为相忆，魂梦过潇湘。
[唐]李商隐,《即日》,桂林闻旧说，曾不异炎方。山响匡床语，花飘度腊香。几时逢雁足，著处断猿肠。独抚青青桂，临城忆雪霜。
[唐]李商隐,《咏云》,捧月三更断，藏星七夕明。才闻飘迥路，旋见隔重城。潭暮随龙起，河秋压雁声。只应惟宋玉，知是楚神名。
[唐]李商隐,《杏花》,上国昔相值，亭亭如欲言。异乡今暂赏，眽眽岂无恩。援少风多力，墙高月有痕。为含无限意，遂对不胜繁。展开全文仙子玉京路，主人金谷园。几时辞碧落，谁伴过黄昏。镜拂铅华腻，炉藏桂烬温。终应催竹叶，先拟咏桃根。莫学啼成血，从教梦寄魂。吴王采香径，失路入烟村。
[唐]李商隐,《寓怀》,彩鸾餐颢气，威凤入卿云。长养三清境，追随五帝君。烟波遗汲汲，矰缴任云云。下界围黄道，前程合紫氛。展开全文金书惟是见，玉管不胜闻。草为回生种，香缘却死熏。海明三岛见，天迥九江分。搴树无劳援，神禾岂用耘。斗龙风结阵，恼鹤露成文。汉岭霜何早，秦宫日易曛。星机抛密绪，月杵散灵氛。阳鸟西南下，相思不及群。
[唐]李商隐,《闲游》,危亭题竹粉，曲沼嗅荷花。数日同携酒，平明不在家。寻幽殊未极，得句总堪夸。强下西楼去，西楼倚暮霞。
[唐]李商隐,《华清宫》,朝元阁迥羽衣新，首按昭阳第一人。当日不来高处舞，可能天下有胡尘。
[唐]李商隐,《喜雪》,朔雪自龙沙，呈祥势可嘉。有田皆种玉，无树不开花。班扇慵裁素，曹衣讵比麻。鹅归逸少宅，鹤满令威家。展开全文寂寞门扉掩，依稀履迹斜。人疑游面市，马似困盐车。洛水妃虚妒，姑山客漫夸。联辞虽许谢，和曲本惭巴。粉署闱全隔，霜台路正赊。此时倾贺酒，相望在京华。
[唐]李商隐,《哭遂州萧侍郎二十四韵》,遥作时多难，先令祸有源。初惊逐客议，旋骇党人冤。密侍荣方入，司刑望愈尊。皆因优诏用，实有谏书存。展开全文苦雾三辰没，穷阴四塞昏。虎威狐更假，隼击鸟逾喧。徒欲心存阙，终遭耳属垣。遗音和蜀魄，易箦对巴猿。有女悲初寡，无男泣过门。朝争屈原草，庙馁莫敖魂。迥阁伤神峻，长江极望翻。青云宁寄意，白骨始沾恩。早岁思东阁，为邦属故园。登舟惭郭泰，解榻愧陈蕃。分以忘年契，情犹锡类敦。公先真帝子，我系本王孙。啸傲张高盖，从容接短辕。秋吟小山桂，春醉后堂萱。自叹离通籍，何尝忘叫阍。不成穿圹入，终拟上书论。多士还鱼贯，云谁正骏奔。暂能诛倏忽，长与问乾坤。蚁漏三泉路，螀啼百草根。始知同泰讲，徼福是虚言。
[唐]李商隐,《送千牛李将军赴阙五十韵》,照席琼枝秀，当年紫绶荣。班资古直阁，勋伐旧西京。在昔王纲紊，因谁国步清。如无一战霸，安有大横庚。展开全文内竖依凭切，凶门责望轻。中台终恶直，上将更要盟。丹陛祥烟灭，皇闱杀气横。喧阗众狙怒，容易八蛮惊。梼杌宽之久，防风戮不行。素来矜异类，此去岂亲征。舍鲁真非策，居邠未有名。曾无力牧御，宁待雨师迎。火箭侵乘石，云桥逼禁营。何时绝刁斗，不夜见欃枪。屡亦闻投鼠，谁其敢射鲸。世情休念乱，物议笑轻生。大卤思龙跃，苍梧失象耕。灵衣沾愧汗，仪马困阴兵。别馆兰薰酷，深宫蜡焰明。黄山遮舞态，黑水断歌声。纵未移周鼎，何辞免赵坑。空拳转斗地，数板不沈城。且欲凭神算，无因计力争。幽囚苏武节，弃市仲由缨。下殿言终验，增埤事早萌。蒸鸡殊减膳，屑麹异和羹。否极时还泰，屯余运果亨。流离几南渡，仓卒得西平。神鬼收昏黑，奸凶首满盈。官非督护贵，师以丈人贞。覆载还高下，寒暄急改更。马前烹莽卓，坛上揖韩彭。扈跸三才正，回军六合晴。此时惟短剑，仍世尽双旌。顾我由群从，逢君叹老成。庆流归嫡长，贻厥在名卿。隼击须当要，鹏抟莫问程。趋朝排玉座，出位泣金茎。幸藉梁园赋，叨蒙许氏评。中郎推贵婿，定远重时英。政已标三尚，人今伫一鸣。长刀悬月魄，快马骇星精。披豁惭深眷，睽离动素诚。蕙留春晼晚，松待岁峥嵘。异县期回雁，登时已饭鲭。去程风刺刺，别夜漏丁丁。庾信生多感，杨朱死有情。弦危中妇瑟，甲冷想夫筝。会与秦楼凤，俱听汉苑莺。洛川迷曲沼，烟月两心倾。
[唐]李商隐,《闻歌》,敛笑凝眸意欲歌，高云不动碧嵯峨。铜台罢望归何处，玉辇忘还事几多。青冢路边南雁尽，细腰宫里北人过。展开全文此声肠断非今日，香灺灯光奈尔何。
[唐]李商隐,《有感二首》,九服归元化，三灵叶睿图。如何本初辈，自取屈牦诛。有甚当车泣，因劳下殿趋。何成奏云物，直是灭萑苻。展开全文证逮符书密，辞连性命俱。竟缘尊汉相，不早辨胡雏。鬼箓分朝部，军烽照上都。敢云堪恸哭，未免怨洪炉。丹陛犹敷奏，彤庭欻战争。临危对卢植，始悔用庞萌。御仗收前殿，兵徒剧背城。苍黄五色棒，掩遏一阳生。古有清君侧，今非乏老成。素心虽未易，此举太无名。谁瞑衔冤目，宁吞欲绝声。近闻开寿宴，不废用咸英。
[唐]李商隐,《城上》,有客虚投笔，无憀独上城。沙禽失侣远，江树著阴轻。边遽稽天讨，军须竭地征。贾生游刃极，作赋又论兵。
[唐]李商隐,《华清宫》,华清恩幸古无伦，犹恐蛾眉不胜人。未免被他褒女笑，只教天子暂蒙尘。
[唐]李商隐,《寄远》,姮娥捣药无时已，玉女投壶未肯休。何日桑田俱变了，不教伊水向东流。
[唐]李商隐,《杂歌谣辞·李夫人歌》,一带不结心，两股方安髻。惭愧白茅人，月没教星替。剩结茱萸枝，多擘秋莲的。独自有波光，彩囊盛不得。展开全文蛮丝系条脱，妍眼和香屑。寿宫不惜铸南人，柔肠早被秋眸割。清澄有馀幽素香，鳏鱼渴凤真珠房。不知瘦骨类冰井，更许夜帘通晓霜。土花漠漠云茫茫，黄河欲尽天苍苍。
[唐]李商隐,《四年冬以退居蒲之永乐，渴然有农夫望岁之志》,爱景人方乐，同雪候稍愆。徒闻周雅什，愿赋朔风篇。欲俟千箱庆，须资六出妍。咏留飞絮后，歌唱落梅前。展开全文庭树思琼蕊，妆楼认粉绵。瑞邀盈尺日，丰待两岐年。预约延枚酒，虚乘访戴船。映书孤志业，披氅阻神仙。几向霜阶步，频将月幌褰。玉京应已足，白屋但颙然。
[唐]李商隐,《四年冬以退居蒲之永乐，渴然有农夫望岁之志》,旭日开晴色，寒空失素尘。绕墙全剥粉，傍井渐消银。刻兽摧盐虎，为山倒玉人。珠还犹照魏，璧碎尚留秦。展开全文落日惊侵昼，余光误惜春。檐冰滴鹅管，屋瓦镂鱼鳞。岭霁岚光坼，松暄翠粒新。拥林愁拂尽，著砌恐行频。焦寝忻无患，梁园去有因。莫能知帝力，空此荷平均。
[唐]李商隐,《回中牡丹为雨所败二首》,下苑他年未可追，西州今日忽相期。水亭暮雨寒犹在，罗荐春香暖不知。展开全文舞蝶殷勤收落蕊，佳人惆怅卧遥帷。章台街里芳菲伴，且问宫腰损几枝。浪笑榴花不及春，先期零落更愁人。玉盘迸泪伤心数，锦瑟惊弦破梦频。万里重阴非旧圃，一年生意属流尘。前溪舞罢君回顾，并觉今朝粉态新。
[唐]李商隐,《自喜》,自喜蜗牛舍，兼容燕子巢。绿筠遗粉箨，红药绽香苞。虎过遥知阱，鱼来且佐庖。慢行成酩酊，邻壁有松醪。
[唐]李商隐,《昨日》,昨日紫姑神去也，今朝青鸟使来赊。未容言语还分散，少得团圆足怨嗟。二八月轮蟾影破，十三弦柱雁行斜。展开全文平明钟后更何事，笑倚墙边梅树花。
[唐]李商隐,《辛未七夕》,恐是仙家好别离，故教迢递作佳期。由来碧落银河畔，可要金风玉露时。清漏渐移相望久，微云未接过来迟。展开全文岂能无意酬乌鹊，惟与蜘蛛乞巧丝。
[唐]李商隐,《春日寄怀》,世间荣落重逡巡，我独丘园坐四春。纵使有花兼有月，可堪无酒又无人。青袍似草年年定，白发如丝日日新。展开全文欲逐风波千万里，未知何路到龙津。
[唐]李商隐,《柳枝五首》,花房与蜜脾，蜂雄蛱蝶雌。同时不同类，那复更相思。本是丁香树，春条结始生。玉作弹棋局，中心亦不平。展开全文嘉瓜引蔓长，碧玉冰寒浆。东陵虽五色，不忍值牙香。柳枝井上蟠，莲叶浦中干。锦鳞与绣羽，水陆有伤残。画屏绣步障，物物自成双。如何湖上望，只是见鸳鸯。
[唐]李商隐,《河阳诗》,黄河摇溶天上来，玉楼影近中天台。龙头泻酒客寿杯，主人浅笑红玫瑰。梓泽东来七十里，长沟复堑埋云子。展开全文可惜秋眸一脔光，汉陵走马黄尘起。南浦老鱼腥古涎，真珠密字芙蓉篇。湘中寄到梦不到，衰容自去抛凉天。忆得蛟丝裁小卓，蛱蝶飞回木绵薄。绿绣笙囊不见人，一口红霞夜深嚼。幽兰泣露新香死，画图浅缥松溪水。楚丝微觉竹枝高，半曲新辞写绵纸。巴西夜市红守宫，后房点臂斑斑红。堤南渴雁自飞久，芦花一夜吹西风。晓帘串断蜻蜓翼，罗屏但有空青色。玉湾不钓三千年，莲房暗被蛟龙惜。湿银注镜井口平，鸾钗映月寒铮铮。不知桂树在何处，仙人不下双金茎。百尺相风插重屋，侧近嫣红伴柔绿。百劳不识对月郎，湘竹千条为一束。
[唐]李商隐,《楚吟》,山上离宫宫上楼，楼前宫畔暮江流。展开全文楚天长短黄昏雨，宋玉无愁亦自愁。
[唐]李商隐,《重有感》,玉帐牙旗得上游，安危须共主君忧。展开全文窦融表已来关右，陶侃军宜次石头。岂有蛟龙愁失水？更无鹰隼与高秋。昼号夜哭兼幽显，早晚星关雪涕收？
[唐]李商隐,《龙池》,龙池赐酒敞云屏，羯鼓声高众乐停。展开全文夜半宴归宫漏永，薛王沉醉寿王醒。
[唐]李商隐,《早起》,风露澹清晨，帘间独起人。莺花啼又笑，毕竟是谁春。
[唐]李商隐,《酬令狐郎中见寄》,望郎临古郡，佳句洒丹青。应自丘迟宅，仍过柳恽汀。封来江渺渺，信去雨冥冥。句曲闻仙诀，临川得佛经。展开全文朝吟支客枕，夜读漱僧瓶。不见衔芦雁，空流腐草萤。土宜悲坎井，天怒识雷霆。象卉分疆近，蛟涎浸岸腥。补羸贪紫桂，负气托青萍。万里悬离抱，危于讼閤铃。
[唐]李商隐,《思归》,固有楼堪倚，能无酒可倾。岭云春沮洳，江月夜晴明。鱼乱书何托，猿哀梦易惊。旧居连上苑，时节正迁莺。
[唐]李商隐,《幽居冬暮》,羽翼摧残日，郊园寂寞时。晓鸡惊树雪，寒鹜守冰池。急景忽云暮，颓年浸已衰。如何匡国分，不与夙心期。
[唐]李商隐,《杂曲歌辞·杨柳枝》,暂凭樽酒送无憀，莫损愁眉与细腰。人世死前唯有别，春风争拟惜长条。展开全文含烟惹雾每依依，万绪千条拂落晖。为报行人休尽折，半留相送半迎归。
[唐]李商隐,《一片》,一片非烟隔九枝，蓬峦仙仗俨云旗。天泉水暖龙吟细，露畹春多凤舞迟。榆荚散来星斗转，桂花寻去月轮移。展开全文人间桑海朝朝变，莫遣佳期更后期。
[唐]李商隐,《促漏》,促漏遥钟动静闻，报章重叠杳难分。舞鸾镜匣收残黛，睡鸭香炉换夕熏。归去定知还向月，梦来何处更为云。展开全文南塘渐暖蒲堪结，两两鸳鸯护水纹。
[唐]李商隐,《晓起》,拟杯当晓起，呵镜可微寒。隔箔山樱熟，褰帷桂烛残。书长为报晚，梦好更寻难。影响输双蝶，偏过旧畹兰。
[唐]李商隐,《闺情》,红露花房白蜜脾，黄蜂紫蝶两参差。春窗一觉风流梦，却是同袍不得知。
[唐]李商隐,《戊辰会静中出贻同志二十韵》,大道谅无外，会越自登真。丹元子何索，在己莫问邻。蒨璨玉琳华，翱翔九真君。戏掷万里火，聊召六甲旬。展开全文瑶简被灵诰，持符开七门。金铃摄群魔，绛节何兟兟。吟弄东海若，笑倚扶桑春。三山诚迥视，九州扬一尘。我本玄元胄，禀华由上津。中迷鬼道乐，沉为下土民。托质属太阴，炼形复为人。誓将覆宫泽，安此真与神。龟山有慰荐，南真为弥纶。玉管会玄圃，火枣承天姻。科车遏故气，侍香传灵氛。飘飖被青霓，婀娜佩紫纹。林洞何其微，下仙不与群。丹泥因未控，万劫犹逡巡。荆芜既以薙，舟壑永无湮。相期保妙命，腾景侍帝宸。
[唐]李商隐,《自桂林奉使江陵途中感怀寄献尚书》,下客依莲幕，明公念竹林。纵然膺使命，何以奉徽音。投刺虽伤晚，酬恩岂在今。迎来新琐闼，从到碧瑶岑。展开全文水势初知海，天文始识参。固惭非贾谊，惟恐后陈琳。前席惊虚辱，华樽许细斟。尚怜秦痔苦，不遣楚醪沈。既载从戎笔，仍披选胜襟。泷通伏波柱，帘对有虞琴。宅与严城接，门藏别岫深。阁凉松冉冉，堂静桂森森。社内容周续，乡中保展禽。白衣居士访，乌帽逸人寻。佞佛将成传，耽书或类淫。长怀五羖赎，终著九州箴。良讯封鸳绮，余光借玳簪。张衡愁浩浩，沈约瘦愔愔。芦白疑粘鬓，枫丹欲照心。归期无雁报，旅抱有猿侵。短日安能驻，低云只有阴。乱鸦冲晒网，寒女簇遥砧。东道违宁久，西园望不禁。江生魂黯黯，泉客泪涔涔。逸翰应藏法，高辞肯浪吟。数须传庾翼，莫独与卢谌。假寐凭书簏，哀吟叩剑镡。未尝贪偃息，那复议登临。彼美回清镜，其谁受曲针。人皆向燕路，无乃费黄金。
[唐]李商隐,《一片》,一片琼英价动天，连城十二昔虚传。良工巧费真为累，楮叶成来不直钱。
[唐]李商隐,《利州江潭作》,神剑飞来不易销，碧潭珍重驻兰桡。自携明月移灯疾，欲就行云散锦遥。河伯轩窗通贝阙，水宫帷箔卷冰绡。展开全文他时燕脯无人寄，雨满空城蕙叶雕。
[唐]李商隐,《离亭赋得折杨柳二首》,（其一）暂凭樽酒送无憀，展开全文莫损愁眉与细腰。人世死前惟有别，春风争拟惜长条？（其二）含烟惹雾每依依，万绪千条拂落晖。为报行人休尽折，半留相送半迎归。
[唐]李商隐,《送崔珏往西川》,年少因何有旅愁，欲为东下更西游。一条雪浪吼巫峡，千里火云烧益州。卜肆至今多寂寞，酒垆从古擅风流。展开全文浣花笺纸桃花色，好好题诗咏玉钩。
[唐]李商隐,《忆住一师(忆匡一师)》,无事经年别远公，帝城钟晓忆西峰。炉烟销尽寒灯晦，童子开门雪满松。
[唐]李商隐,《相和歌辞·江南曲》,郎船安两桨，侬舸动双桡。扫黛开宫额，裁裙约楚腰。乖期方积思，临醉欲拼娇。莫以采菱唱，欲羡秦台箫。
[唐]李商隐,《海上谣》,桂水寒于江，玉兔秋冷咽。海底觅仙人，香桃如瘦骨。紫鸾不肯舞，满翅蓬山雪。借得龙堂宽，晓出揲云发。展开全文刘郎旧香炷，立见茂陵树。云孙帖帖卧秋烟，上元细字如蚕眠。
[唐]李商隐,《留赠畏之》,清时无事奏明光，不遣当关报早霜。中禁词臣寻引领，左川归客自回肠。郎君下笔惊鹦鹉，侍女吹笙弄凤凰。展开全文空寄大罗天上事，众仙同日咏霓裳。待得郎来月已低，寒暄不道醉如泥。五更又欲向何处，骑马出门乌夜啼。户外重阴黯不开，含羞迎夜复临台。潇湘浪上有烟景，安得好风吹汝来。
[唐]李商隐,《别薛岩宾》,曙爽行将拂，晨清坐欲凌。别离真不那，风物正相仍。漫水任谁照，衰花浅自矜。还将两袖泪，同向一窗灯。展开全文桂树乖真隐，芸香是小惩。清规无以况，且用玉壶冰。
[唐]李商隐,《灯》,皎洁终无倦，煎熬亦自求。花时随酒远，雨后背窗休。冷暗黄茅驿，暄明紫桂楼。锦囊名画掩，玉局败棋收。展开全文何处无佳梦，谁人不隐忧。影随帘押转，光信簟文流。客自胜潘岳，侬今定莫愁。固应留半焰，回照下帏羞。
[唐]李商隐,《人日即事》,文王喻复今朝是，子晋吹笙此日同。舜格有苗旬太远，周称流火月难穷。镂金作胜传荆俗，翦彩为人起晋风。展开全文独想道衡诗思苦，离家恨得二年中。
[唐]李商隐,《燕台四首·春》,风光冉冉东西陌，几日娇魂寻不得。蜜房羽客类芳心，冶叶倡条遍相识。展开全文暖蔼辉迟桃树西，高鬟立共桃鬟齐。雄龙雌凤杳何许，絮乱丝繁天亦迷。醉起微阳若初曙，映帘梦断闻残语。愁将铁网罥珊瑚，海阔天翻迷处所。衣带无情有宽窄，春烟自碧秋霜白。研丹擘石天不知，愿得天牢锁冤魄。夹罗委箧单绡起，香肌冷衬琤琤珮。今日东风自不胜，化作幽光入西海。
[唐]李商隐,《河内诗二首》,鼍鼓沉沉虬水咽，秦丝不上蛮弦绝。常娥衣薄不禁寒，蟾蜍夜艳秋河月。碧城冷落空蒙烟，帘轻幕重金钩栏。展开全文灵香不下两皇子，孤星直上相风竿。八桂林边九芝草，短襟小鬓相逢道。入门暗数一千春，愿去闰年留月小。栀子交加香蓼繁，停辛伫苦留待君。阊门日下吴歌远，陂路绿菱香满满。后溪暗起鲤鱼风，船旗闪断芙蓉干。轻身奉君畏身轻，双桡两桨樽酒清。莫因风雨罢团扇，此曲断肠惟北声。低楼小径城南道，犹自金鞍对芳草。
[唐]李商隐,《野菊》,苦竹园南椒坞边，微香冉冉泪涓涓。已悲节物同寒雁，忍委芳心与暮蝉。细路独来当此夕，清尊相伴省他年。展开全文紫云新苑移花处，不敢霜栽近御筵。
[唐]李商隐,《寄成都高苗二从事》,红莲幕下紫梨新，命断湘南病渴人。今日问君能寄否，二江风水接天津。
[唐]李商隐,《别智玄法师》,云鬓无端怨别离，十年移易住山期。东西南北皆垂泪，却是杨朱真本师。
[唐]李商隐,《韩冬郎即席为诗，相送一座尽惊。他日余方追》,十岁裁诗走马成，冷灰残烛动离情。展开全文桐花万里丹山路，雏凤清于老凤声。
[唐]李商隐,《初食笋呈座中》,嫩箨香苞初出林，於陵论价重如金。皇都陆海应无数，忍剪凌云一寸心。
[唐]李商隐,《和孙朴韦蟾孔雀咏》,此去三梁远，今来万里携。西施因网得，秦客被花迷。可在青鹦鹉，非关碧野鸡。约眉怜翠羽，刮目想金篦。展开全文瘴气笼飞远，蛮花向坐低。轻于赵皇后，贵极楚悬黎。都护矜罗幕，佳人炫绣袿。屏风临烛釦，捍拨倚香脐。旧思牵云叶，新愁待雪泥。爱堪通梦寐，画得不端倪。地锦排苍雁，帘钉镂白犀。曙霞星斗外，凉月露盘西。妒好休夸舞，经寒且少啼。红楼三十级，稳稳上丹梯。
[唐]李商隐,《人欲》,人欲天从竟不疑，莫言圆盖便无私。秦中已久乌头白，却是君王未备知。
[唐]李商隐,《街西池馆》,白阁他年别，朱门此夜过。疏帘留月魄，珍簟接烟波。太守三刀梦，将军一箭歌。国租容客旅，香熟玉山禾。
[唐]李商隐,《北禽》,为恋巴江好，无辞瘴雾蒸。纵能朝杜宇，可得值苍鹰。石小虚填海，芦铦未破矰。知来有乾鹊，何不向雕陵。
[唐]李商隐,《日日》,日日春光斗日光，山城斜路杏花香。几时心绪浑无事，得及游丝百尺长？
[唐]李商隐,《向晚》,当风横去幰，临水卷空帷。北土秋千罢，南朝祓禊归。花情羞脉脉，柳意怅微微。莫叹佳期晚，佳期自古稀。
[唐]李商隐,《寄成都高苗二从事》,家近红蕖曲水滨，全家罗袜起秋尘。莫将越客千丝网，网得西施别赠人。
[唐]李商隐,《灵仙阁晚眺寄郓州韦评事》,愚公方住谷，仁者本依山。共誓林泉志，胡为尊俎间。华莲开菡萏，荆玉刻孱颜。爽气临周道，岚光入汉关。展开全文满壶从蚁泛，高阁已苔斑。想就安车召，宁期负矢还。潘游全璧散，郭去半舟闲。定笑幽人迹，鸿轩不可攀。
[唐]李商隐,《戏赠张书记》,别馆君孤枕，空庭我闭关。池光不受月，野气欲沉山。星汉秋方会，关河梦几还。危弦伤远道，明镜惜红颜。展开全文古木含风久，平芜尽日闲。心知两愁绝，不断若寻环。
[唐]李商隐,《春风》,春风虽自好，春物太昌昌。若教春有意，惟遣一枝芳。我意殊春意，先春已断肠。
[唐]李商隐,《独居有怀》,麝重愁风逼，罗疏畏月侵。怨魂迷恐断，娇喘细疑沈。数急芙蓉带，频抽翡翠簪。柔情终不远，遥妒已先深。展开全文浦冷鸳鸯去，园空蛱蝶寻。蜡花长递泪，筝柱镇移心。觅使嵩云暮，回头灞岸阴。只闻凉叶院，露井近寒砧。
[唐]李商隐,《临发崇让宅紫薇》,一树浓姿独看来，秋庭暮雨类轻埃。不先摇落应为有，已欲别离休更开。桃绶含情依露井，柳绵相忆隔章台。展开全文天涯地角同荣谢，岂要移根上苑栽。
[唐]李商隐,《赠华阳宋真人兼寄清都刘先生》,沦谪千年别帝宸，至今犹谢蕊珠人。但惊茅许同仙籍，不道刘卢是世亲。玉检赐书迷凤篆，金华归驾冷龙鳞。展开全文不因杖屦逢周史，徐甲何曾有此身。
[唐]李商隐,《残花》,残花啼露莫留春，尖发谁非怨别人。若但掩关劳独梦，宝钗何日不生尘。
[唐]李商隐,《深树见一颗樱桃尚在》,高桃留晚实，寻得小庭南。矮堕绿云髻，欹危红玉簪。惜堪充凤食，痛已被莺含。越鸟夸香荔，齐名亦未甘。
[唐]李商隐,《海上》,石桥东望海连天，徐福空来不得仙。直遣麻姑与搔背，可能留命待桑田。
[唐]李商隐,《魏侯第东北楼堂郢叔言别，聊用书所见成篇》,暗楼连夜阁，不拟为黄昏。未必断别泪，何曾妨梦魂。疑穿花逶迤，渐近火温黁。海底翻无水，仙家却有村。展开全文锁香金屈戌，殢酒玉昆仑。羽白风交扇，冰清月映盆。旧欢尘自积，新岁电犹奔。霞绮空留段，云峰不带根。念君千里舸，江草漏灯痕。
[唐]李商隐,《商於》,商於朝雨霁，归路有秋光。背坞猿收果，投岩麝退香。建瓴真得势，横戟岂能当。割地张仪诈，谋身绮季长。展开全文清渠州外月，黄叶庙前霜。今日看云意，依依入帝乡。
[唐]李商隐,《楚泽》,夕阳归路后，霜野物声干。集鸟翻渔艇，残虹拂马鞍。刘桢元抱病，虞寄数辞官。白袷经年卷，西来及早寒。
[唐]李商隐,《梓州罢吟寄同舍》,不拣花朝与雪朝，五年从事霍嫖姚。君缘接座交珠履，我为分行近翠翘。楚雨含情皆有托，漳滨卧病竟无憀。展开全文长吟远下燕台去，惟有衣香染未销。
[唐]李商隐,《潭州》,潭州官舍暮楼空，今古无端入望中。湘泪浅深滋竹色，楚歌重叠怨兰丛。展开全文陶公战舰空滩雨，贾傅承尘破庙风。目断故园人不至，松醪一醉与谁同。
[唐]李商隐,《哭刘司户二首》,离居星岁易，失望死生分。酒瓮凝余桂，书签冷旧芸。江风吹雁急，山木带蝉曛。一叫千回首，天高不为闻。展开全文有美扶皇运，无谁荐直言。已为秦逐客，复作楚冤魂。湓浦应分派，荆江有会源。并将添恨泪，一洒问乾坤。
[唐]李商隐,《桂林》,城窄山将压，江宽地共浮。东南通绝域，西北有高楼。神护青枫岸，龙移白石湫。殊乡竟何祷，箫鼓不曾休。
[唐]李商隐,《明日》,天上参旗过，人间烛焰销。谁言整双履，便是隔三桥。知处黄金锁，曾来碧绮寮。凭栏明日意，池阔雨萧萧。
[唐]李商隐,《七月二十八日夜与王郑二秀才听雨后梦作》,初梦龙宫宝焰然，瑞霞明丽满晴天。旋成醉倚蓬莱树，有个仙人拍我肩。少顷远闻吹细管，闻声不见隔飞烟。展开全文逡巡又过潇湘雨，雨打湘灵五十弦。瞥见冯夷殊怅望，鲛绡休卖海为田。亦逢毛女无憀极，龙伯擎将华岳莲。恍惚无倪明又暗，低迷不已断还连。觉来正是平阶雨，独背寒灯枕手眠。
[唐]李商隐,《日射》,日射纱窗风撼扉，香罗拭手春事违。展开全文回廊四合掩寂寞，碧鹦鹉对红蔷薇。
[唐]李商隐,《景阳宫井双桐》,秋港菱花干，玉盘明月蚀。血渗两枯心，情多去未得。徒经白门伴，不见丹山客。未待刻作人，愁多有魂魄。展开全文谁将玉盘与，不死翻相误。天更阔于江，孙枝觅郎主。昔妒邻宫槐，道类双眉敛。今日繁红樱，抛人占长簟。翠襦不禁绽，留泪啼天眼。寒灰劫尽问方知，石羊不去谁相绊。
[唐]李商隐,《李花》,李径独来数，愁情相与悬。自明无月夜，强笑欲风天。减粉与园箨，分香沾渚莲。徐妃久已嫁，犹自玉为钿。
[唐]李商隐,《赋得月照冰池》,皓月方离海，坚冰正满池。金波双激射，璧彩两参差。影占徘徊处，光含的皪时。高低连素色，上下接清规。展开全文顾兔飞难定，潜鱼跃未期。鹊惊俱欲绕，狐听始无疑。似镜将盈手，如霜恐透肌。独怜游玩意，达晓不知疲。
[唐]李商隐,《李肱所遗画松诗书两纸得四十韵》,万草已凉露，开图披古松。青山遍沧海，此树生何峰。孤根邈无倚，直立撑鸿濛。端如君子身，挺若壮士胸。展开全文樛枝势夭矫，忽欲蟠拏空。又如惊螭走，默与奔云逢。孙枝擢细叶，旖旎狐裘茸。邹颠蓐发软，丽姬眉黛浓。视久眩目睛，倏忽变辉容。竦削正稠直，婀娜旋敷峰。又如洞房冷，翠被张穹笼。亦若暨罗女，平旦妆颜容。细疑袭气母，猛若争神功。燕雀固寂寂，雾露常冲冲。香兰愧伤暮，碧竹惭空中。可集呈瑞凤，堪藏行雨龙。淮山桂偃蹇，蜀郡桑重童。枝条亮眇脆，灵气何由同。昔闻咸阳帝，近说稽山侬。或著仙人号，或以大夫封。终南与清都，烟雨遥相通。安知夜夜意，不起西南风。美人昔清兴，重之犹月钟。宝笥十八九，香缇千万重。一旦鬼瞰室，稠叠张羉罿。赤羽中要害，是非皆匆匆。生如碧海月，死践霜郊蓬。平生握中玩，散失随奴童。我闻照妖镜，及与神剑锋。寓身会有地，不为凡物蒙。伊人秉兹图，顾眄择所从。而我何为者，开颜捧灵踪。报以漆鸣琴，悬之真珠栊。是时方暑夏，座内若严冬。忆昔谢四骑，学仙玉阳东。千株尽若此，路入琼瑶宫。口咏玄云歌，手把金芙蓉。浓蔼深霓袖，色映琅玕中。悲哉堕世网，去之若遗弓。形魄天坛上，海日高瞳瞳。终骑紫鸾归，持寄扶桑翁。
