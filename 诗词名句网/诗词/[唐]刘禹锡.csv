[唐]刘禹锡,《陋室铭》,山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？
[唐]刘禹锡,《望洞庭》,湖光秋月两相和，潭面无风镜未磨。遥望洞庭山水翠，白银盘里一青螺。
[唐]刘禹锡,《酬乐天扬州初逢席上见赠》,巴山楚水凄凉地，二十三年弃置身。怀旧空吟闻笛赋，到乡翻似烂柯人。展开全文沉舟侧畔千帆过，病树前头万木春。今日听君歌一曲，暂凭杯酒长精神。
[唐]刘禹锡,《浪淘沙》,八月涛声吼地来，头高数丈触山回。展开全文须臾却入海门去，卷起沙堆似雪堆。
[唐]刘禹锡,《浪淘沙》,汴水东流虎眼纹，清淮晓色鸭头春。展开全文君看渡口淘沙处，渡却人间多少人。
[唐]刘禹锡,《浪淘沙》,九曲黄河万里沙，浪淘风簸自天涯。如今直上银河去，同到牵牛织女家。
[唐]刘禹锡,《浪淘沙》,洛水桥边春日斜，碧流轻浅见琼沙。展开全文无端陌上狂风急，惊起鸳鸯出浪花。
[唐]刘禹锡,《浪淘沙》,日照澄洲江雾开，淘金女伴满江隈。展开全文美人首饰侯王印，尽是沙中浪底来。
[唐]刘禹锡,《浪淘沙》,鹦鹉洲头浪飐沙，青楼春望日将斜。展开全文衔泥燕子争归舍，独自狂夫不忆家。
[唐]刘禹锡,《浪淘沙》,濯锦江边两岸花，春风吹浪正淘沙。展开全文女郎剪下鸳鸯锦，将向中流定晚霞。
[唐]刘禹锡,《浪淘沙》,日照澄州江雾开，淘金女伴满江隈。美人首饰侯王印，尽是沙中浪底来。
[唐]刘禹锡,《秋词》,自古逢秋悲寂寥，我言秋日胜春朝。晴空一鹤排云上，便引诗情到碧霄。
[唐]刘禹锡,《秋词》,山明水净夜来霜，数树深红出浅黄．试上高楼清入骨，岂如春色嗾人狂．
[唐]刘禹锡,《浪淘沙·莫道谗言如浪深》,莫道谗言如浪深，莫道迁客似沙沉．千淘万漉虽辛苦，吹尽狂沙始到金．
[唐]刘禹锡,《浪淘沙》,流水淘沙不暂停，前波未灭后波生。令人忽忆潇湘渚，回暗迎神三两声。
[唐]刘禹锡,《乌衣巷》,朱雀桥边野草花，乌衣巷口夕阳斜。旧时王谢堂前燕，飞入寻常百姓家。
[唐]刘禹锡,《竹枝词》,山桃红花满上头，蜀江春水拍山流。花红易衰似郎意，水流无限似侬愁。
[唐]刘禹锡,《石头城》,山围故国周遭在，潮打空城寂寞回。淮水东边旧时月，夜深还过女墙来。
[唐]刘禹锡,《忆江南·春去也》,春去也，多谢洛城人。展开全文弱柳从风疑举袂，丛兰裛露似沾巾。独坐亦含嚬。
[唐]刘禹锡,《忆江南·春去也》,春去也，共惜艳阳年。展开全文犹有桃花流水上，无辞竹叶醉尊前。惟待见青天。
[唐]刘禹锡,《西塞山怀古》,王濬楼船下益州，金陵王气黯然收。千寻铁锁沉江底，一片降幡出石头。展开全文人世几回伤往事，山形依旧枕寒流。今逢四海为家日，故垒萧萧芦荻秋。
[唐]刘禹锡,《西塞山怀古》,王浚楼船下益州，金陵王气黯然收。千寻铁锁沈江底，一片降幡出石头。展开全文人世几回伤往事？山形依旧枕寒流。从今四海为家日，故垒萧萧芦荻秋。
[唐]刘禹锡,《西塞山怀古》,西晋楼船下益州，金陵王气黯然收。千寻铁锁沉江底，一片降幡出石头。人世几回伤往事，山形依旧枕江流。展开全文今逢四海为家日，故垒萧萧芦荻秋。
[唐]刘禹锡,《春词》,新妆宜面下朱楼，深锁春光一院愁。行到中庭数花朵，蜻蜓飞上玉搔头。
[唐]刘禹锡,《蜀先主庙》,天地英雄气，千秋尚凛然。势分三足鼎，业复五铢钱。展开全文得相能开国，生儿不象贤。凄凉蜀故伎，来舞魏宫前。
[唐]刘禹锡,《秋风引》,何处秋风至？萧萧送雁群。朝来入庭树，孤客最先闻。
[唐]刘禹锡,《再游玄都观》,百亩庭中半是苔，桃花净尽菜花开。种桃道士归何处，前度刘郎今又来。
[唐]刘禹锡,《竹枝》,白帝城头春草生，白盐山下蜀江清。展开全文南人上来歌一曲，北人莫上动乡情。
[唐]刘禹锡,《竹枝》,城西门外滟预堆，年年波浪不能摧。展开全文懊恼人心不如石，少时东去复西来。
[唐]刘禹锡,《竹枝》,楚水巴山江雨多，巴人能唱本乡歌。展开全文今朝北客思归去，回入纥那披绿罗。
[唐]刘禹锡,《竹枝》,两岸山花似雪开，家家春酒满银杯。展开全文昭君坊中多女伴，永安宫外踏青来。
[唐]刘禹锡,《竹枝》,日出三竿春雾消，江头蜀客驻兰桡。展开全文凭寄狂夫书一纸，住在成都万里桥。
[唐]刘禹锡,《竹枝》,山上层层桃李花，云间烟火是人家。银钏金钗来负水，长刀短笠去烧畲。
[唐]刘禹锡,《竹枝》,巫峡苍苍烟雨时，清猿啼在最高枝。展开全文个里愁人肠自断，由来不是此声悲。
[唐]刘禹锡,《竹枝词》,杨柳青青江水平，闻郎江上唱歌声。展开全文东边日出西边雨，道是无晴却有晴。
[唐]刘禹锡,《竹枝》,江上春来新雨晴，□西春水彀纹生。展开全文桥东桥西好杨柳，人来人去唱歌行。
[唐]刘禹锡,《竹枝》,瞿塘嘈嘈十二滩，此中道路古来难。展开全文长恨人心不如水，等闲平地起波澜。
[唐]刘禹锡,《竹枝》,山桃红花满山头，蜀江春水拍山流。展开全文花红易衰似郎意，水流无限似侬情。
[唐]刘禹锡,《杨柳枝》,杨子江头烟景迷，隋家宫树拂金堤。嵯峨犹有当时色，半蘸波中水鸟栖。
[唐]刘禹锡,《杨柳枝》,春江一曲柳千条，二十年前旧板桥。曾与美人桥上别，恨无消息到今朝。
[唐]刘禹锡,《杨柳枝》,城外春风吹酒旗，行人挥袂日落时。展开全文长安陌上无穷树，唯有垂杨管别离。
[唐]刘禹锡,《杨柳枝》,凤阙轻遮翡翠帏，龙墀遥望□尘生。展开全文御沟春水相辉映，狂杀长安年少儿。
[唐]刘禹锡,《杨柳枝》,花萼楼前初种时，美人楼上斗腰肢。展开全文如今抛掷长街里，露叶如啼欲恨谁？
[唐]刘禹锡,《杨柳枝》,金谷园中莺乱飞，铜驼陌上好风吹。展开全文城东桃李须臾尽，争似垂杨无限时。
[唐]刘禹锡,《杨柳枝》,南陌东城春草时，相逢何处不依依？展开全文桃红李白皆夸好，须得垂杨相发挥。
[唐]刘禹锡,《杨柳枝》,轻盈袅娜占年华，舞榭妆楼处处遮。展开全文春尽絮飞留不得，随风好去落人家。
[唐]刘禹锡,《杨柳枝》,塞北梅花羌笛吹，淮南桂树小山词。展开全文请君莫奏前朝曲，听唱新翻杨柳枝。
[唐]刘禹锡,《杨柳枝》,巫山巫峡杨柳多，朝云暮雨远相和。展开全文因想阳台无限事，为君回唱竹枝歌。
[唐]刘禹锡,《杨柳枝》,扬子江头烟景迷，隋家宫树拂金堤。展开全文嵯峨犹有当时色，半蘸波中水鸟栖。
[唐]刘禹锡,《杨柳枝》,炀帝行宫汴水滨，数株残柳不胜春。展开全文晚来风起花如雪，飞入宫墙不见人。
[唐]刘禹锡,《杨柳枝》,迎得春光先到来，轻黄浅绿映楼台。展开全文只缘袅娜多情思，更被春风长挫摧。
[唐]刘禹锡,《金陵怀古》,潮满冶城渚，日斜征虏亭。蔡洲新草绿，幕府旧烟青。兴废由人事，山川空地形。后庭花一曲，幽怨不堪听。
[唐]刘禹锡,《始闻秋风》,昔看黄菊与君别，今听玄蝉我却回。五夜飕溜枕前觉，一夜颜妆镜中来。展开全文马思边草拳毛动，雕眄青云睡眼开。天地肃清堪开望，为君扶病上高台。
[唐]刘禹锡,《潇湘神·湘水流》,湘水流，湘水流，九疑云物至今秋。展开全文若问二妃何处所，零陵芳草露中愁。
[唐]刘禹锡,《赏牡丹》,庭前芍药妖无格，池上芙蕖净少情。唯有牡丹真国色，花开时节动京城。
[唐]刘禹锡,《咏史》,骠骑非无势，少卿终不去。世道剧颓波，我心如砥柱。
[唐]刘禹锡,《望夫石》,终日望夫夫不归，化为孤石苦相思。望来已是几千载，只似当时初望时。
[唐]刘禹锡,《昼居池上亭独吟》,日午树阴正，独吟池上亭。静看蜂教诲，闲想鹤仪形。法酒调神气，清琴入性灵。浩然机已息，几杖复何铭。
[唐]刘禹锡,《插田歌》,冈头花草齐，燕子东西飞。田塍望如线，白水光参差。农妇白纻裙，农父绿蓑衣。齐唱郢中歌，嘤伫如竹枝。展开全文但闻怨响音，不辨俚语词。时时一大笑，此必相嘲嗤。水平苗漠漠，烟火生墟落。黄犬往复还，赤鸡鸣且啄。路旁谁家郎，乌帽衫袖长。自言上计吏，年幼离帝乡。田夫语计吏，君家侬定谙。一来长安道，眼大不相参。计吏笑致辞，长安真大处。省门高轲峨，侬入无度数。昨来补卫士，唯用筒竹布。君看二三年，我作官人去。
[唐]刘禹锡,《竞渡曲》,沅江五月平堤流，邑人相将浮彩舟。灵均何年歌已矣，哀谣振楫从此起。杨桴击节雷阗阗，乱流齐进声轰然。展开全文蛟龙得雨鬐鬣动，螮蝀饮河形影联。刺史临流褰翠帏，揭竿命爵分雄雌。先鸣馀勇争鼓舞，未至衔枚颜色沮。百胜本自有前期，一飞由来无定所。风俗如狂重此时，纵观云委江之湄。彩旂夹岸照蛟室，罗袜凌波呈水嬉。曲终人散空愁暮，招屈亭前水东注。
[唐]刘禹锡,《桃源行》,渔舟何招招，浮在武陵水。拖纶掷饵信流去，误入桃源行数里。清源寻尽花绵绵，踏花觅径至洞前。展开全文洞门苍黑烟雾生，暗行数步逢虚明。俗人毛骨惊仙子，争来致词何至此。须臾皆破冰雪颜，笑言委曲问人间。因嗟隐身来种玉，不知人世如风烛。筵羞石髓劝客餐，灯爇松脂留客宿。鸡声犬声遥相闻，晓色葱笼开五云。渔人振衣起出户，满庭无路花纷纷。翻然恐失乡县处，一息不肯桃源住。桃花满溪水似镜，尘心如垢洗不去。仙家一出寻无踪，至今流水山重重。
[唐]刘禹锡,《再授连州至衡阳酬柳柳州赠别》,去国十年同赴召，渡湘千里又分岐。重临事异黄丞相，三黜名惭柳士师。归目并随回雁尽，愁肠正遇断猿时。展开全文桂江东过连山下，相望长吟有所思。
[唐]刘禹锡,《有感》,死且不自觉，其馀安可论。昨宵凤池客，今日雀罗门。骑吏尘未息，铭旌风已翻。平生红粉爱，惟解哭黄昏。
[唐]刘禹锡,《与歌者米嘉荣》,唱得凉州意外声，旧人唯数米嘉荣。近来时世轻先辈，好染髭须事后生。
[唐]刘禹锡,《望夫山》,何代提戈去不还，独留形影白云间。肌肤销尽雪霜色，罗绮点成苔藓斑。江燕不能传远信，野花空解妒愁颜。展开全文近来岂少征人妇，笑采蘼芜上北山。
[唐]刘禹锡,《杂曲歌辞·浪淘沙》,九曲黄河万里沙，浪淘几簸自天涯。如今直上银河去，同到牵牛织女家。展开全文洛水桥边春日斜，碧流轻浅见琼沙。无端陌上狂风急，惊起鸳鸯出浪花。汴水东流虎眼文，清淮晓色鸭头春。君看渡口淘沙处，渡却人间多少人。鹦鹉洲头浪飐沙，青楼春望日将斜。衔泥燕子争归舍，独自狂夫不忆家。濯锦江边两岸花，春风吹浪正淘沙。女郎剪下鸳鸯锦，将向中流匹晚霞。日照澄洲江雾开，淘金女伴满江隈。美人首饰侯王印，尽是沙中浪底来。八月涛声吼地来，头高数丈触山回。须臾却入海门去，卷起沙堆似雪堆。莫道谗言如浪深，莫言迁客似沙沉。千淘万漉虽辛苦，吹尽狂沙始到金。流水淘沙不暂停，前波未灭后波生。令人忽忆潇湘渚，回唱迎神三两声。
[唐]刘禹锡,《尝茶》,生拍芳丛鹰觜芽，老郎封寄谪仙家。今宵更有湘江月，照出菲菲满碗花。
[唐]刘禹锡,《踏歌词》,春江月出大堤平，堤上女郎连袂行。展开全文唱尽新词欢不见，红窗映树鹧鸪鸣。
[唐]刘禹锡,《踏歌词》,日暮江南闻竹枝，南人行乐北人悲。展开全文自从雪里唱新曲，直到三春花尽时。
[唐]刘禹锡,《踏歌词》,桃蹊柳陌好经过，镫下妆成月下歌。展开全文为是襄王故宫地，至今犹自细腰多。
[唐]刘禹锡,《踏歌词》,新词宛转递相传，振袖倾鬟风露前。展开全文月落乌啼云雨散，游童陌上拾花钿。
[唐]刘禹锡,《酬乐天咏老见示》,人谁不顾老，老去有谁怜。身瘦带频减，发稀冠自偏。展开全文废书缘惜眼，多炙为随年。经事还谙事，阅人如阅川。细思皆幸矣，下此便翛然。莫道桑榆晚，为霞尚满天。
[唐]刘禹锡,《缺题》,故人日已远，窗下尘满琴。坐对一樽酒，恨多无力斟。幕疏萤色迥，露重月华深。万境与群籁，此时情岂任。
[唐]刘禹锡,《西山兰若试茶歌》,山僧后檐茶数丛，春来映竹抽新茸。宛然为客振衣起，自傍芳丛摘鹰觜。斯须炒成满室香，便酌砌下金沙水。展开全文骤雨松声入鼎来，白云满碗花徘徊。悠扬喷鼻宿酲散，清峭彻骨烦襟开。阳崖阴岭各殊气，未若竹下莓苔地。炎帝虽尝未解煎，桐君有箓那知味。新芽连拳半未舒，自摘至煎俄顷馀。木兰沾露香微似，瑶草临波色不如。僧言灵味宜幽寂，采采翘英为嘉客。不辞缄封寄郡斋，砖井铜炉损标格。何况蒙山顾渚春，白泥赤印走风尘。欲知花乳清泠味，须是眠云跂石人。
[唐]刘禹锡,《玄都观桃花》,紫陌红尘拂面来，无人不道看花回；展开全文玄都观里桃千树，尽是刘郎去后栽。
[唐]刘禹锡,《抛球乐》,春早见花枝，朝朝恨发迟。及看花落后，却忆未开时。展开全文幸有抛球乐，一杯君莫辞。
[唐]刘禹锡,《抛球乐》,五色绣团圆，登君玳瑁筵。最宜红烛下，偏称落花前。展开全文上客如先起，应须赠一船。
[唐]刘禹锡,《昏镜词》,昏镜非美金，漠然丧其晶。陋容多自欺，谓若他镜明。瑕疵既不见，妍态随意生。一日四五照，自言美倾城。展开全文饰带以纹绣，装匣以琼瑛。秦宫岂不重，非适乃为轻。
[唐]刘禹锡,《杂歌谣辞·步虚词》,阿母种桃云海际，花落子成二千岁。海风吹折最繁枝，跪捧琼盘献天帝。展开全文华表千年鹤一归，凝丹为顶雪为衣。星星仙语人听尽，却向五云翻翅飞。
[唐]刘禹锡,《途中早发》,中庭望启明，促促事晨征。寒树鸟初动，霜桥人未行。水流白烟起，日上彩霞生。隐士应高枕，无人问姓名。
[唐]刘禹锡,《历阳书事七十韵》,一夕为湖地，千年列郡名。霸王迷路处，亚父所封城。汉置东南尉，梁分肘腋兵。本吴风俗剽，兼楚语音伧。展开全文沸井今无涌，乌江旧有名。土台游柱史，石室隐彭铿。曹操祠犹在，濡须坞未平。海潮随月大，江水应春生。忆昨深山里，终朝看火耕。鱼书来北阙，鹢首下南荆。云雨巫山暗，蕙兰湘水清。章华树已失，鄂渚草来迎。庐阜香炉出，湓城粉堞明。雁飞彭蠡暮，鸦噪大雷晴。平野分风使，恬和趁夜程。贵池登陆峻，舂谷渡桥鸣。骆驿主人问，悲欢故旧情。几年方一面，卜昼便三更。助喜杯盘盛，忘机笑语訇。管清疑警鹤，弦巧似娇莺。炽炭烘蹲兽，华茵织斗鲸。回裾飘雾雨，急节堕琼英。敛黛凝愁色，施钿耀翠晶。容华本南国，妆束学西京。日落方收鼓，天寒更炙笙。促筵交履舄，痛饮倒簪缨。谑浪容优孟，娇怜许智琼。蔽明添翠帟，命烛拄金茎。坐久罗衣皱，杯频粉面騂。兴来从请曲，意堕即飞觥。令急重须改，欢冯醉尽呈。诘朝还选胜，来日又寻盟。道别殷勤惜，邀筵次第争。唯闻嗟短景，不复有馀酲。众散扃朱户，相携话素诚。晤言犹亹亹，残漏自丁丁。出祖千夫拥，行厨五熟烹。离亭临野水，别思入哀筝。接境人情洽，方冬馔具精。中流为界道，隔岸数飞甍。沙浦王浑镇，沧洲谢脁城。望夫人化石，梦帝日环营。半渡趋津吏，缘堤簇郡甿。场黄堆晚稻，篱碧见冬菁。里社争来献，壶浆各自擎。鸱夷倾底写，粔籹斗成□。采石风传柝，新林暮击钲。茧纶牵拨剌，犀焰照澄泓。露冕观原野，前驱抗旆旌。分庭展宾主，望阙拜恩荣。比屋惸嫠辈，连年水旱并。遐思常后已，下令必先庚。远岫低屏列，支流曲带萦。湖鱼香胜肉，官酒重于饧。忆昔泉源变，斯须地轴倾。鸡笼为石颗，龟眼入泥坑。事系人风重，官从物论轻。江春俄澹荡，楼月几亏盈。柳长千丝宛，田塍一线絣。游鱼将婢从，野雉见媒惊。波净攒凫鹊，洲香发杜蘅。一钟菰葑米，千里水葵羹。受谴时方久，分忧政未成。比琼虽碌碌，于铁尚铮铮。早忝登三署，曾闻奏六英。无能甘负弩，不慎在提衡。口语成中遘，毛衣阻上征。时闻关利钝，智亦有聋盲。昔愧山东妙，今惭海内兄。后来登甲乙，早已在蓬瀛。心托秦明镜，才非楚白珩。齿衰亲药物，宦薄傲公卿。捧日皆元老，宣风尽大彭。好令朝集使，结束赴新正。
[唐]刘禹锡,《途中早发》,马踏尘上霜，月明江头路。行人朝气锐，宿鸟相辞去。流水隔远村，缦山多红树。悠悠关塞内，往来无闲步。
[唐]刘禹锡,《华山歌》,洪垆作高山，元气鼓其橐。俄然神功就，峻拔在寥廓。灵迹露指爪，杀气见棱角。凡木不敢生，神仙聿来托。展开全文天资帝王宅，以我为关钥。能令下国人，一见换神骨。高山固无限，如此方为岳。丈夫无特达，虽贵犹碌碌。
[唐]刘禹锡,《堤上行三首》,酒旗相望大堤头，堤下连樯堤上楼。日暮行人争渡急，桨声幽轧满中流。展开全文江南江北望烟波，入夜行人相应歌。桃叶传情竹枝怨，水流无限月明多。春堤缭绕水徘徊，酒舍旗亭次第开。日晚上楼招估客，轲峨大艑落帆来。
[唐]刘禹锡,《九华山歌》,奇峰一见惊魂魄，意想洪炉始开辟。疑是九龙夭矫欲攀天，忽逢霹雳一声化为石，不然何至今，悠悠亿万年，展开全文气势不死如腾屳。云含幽兮月添冷，月凝晖兮江漾影。结根不得要路津，迥秀长在无人境。轩皇封禅登云亭，大禹会计临东溟。乘樏不来广乐绝，独与猿鸟愁青荧。君不见敬亭之山黄索漠，兀如断岸无棱角。宣城谢守一首诗，遂使声名齐五岳。九华山，九华山，自是造化一尤物，焉能籍甚乎人间。
[唐]刘禹锡,《元和十年自郎州召至京师戏赠》,紫陌红尘拂面来，无人不道看花回。玄都观里桃千树，尽是刘郎去后栽。展开全文附：再游玄都观百亩庭中半是苔，桃花净尽菜花开。种桃道士归何处，前度刘郎今又来。
[唐]刘禹锡,《杂曲歌辞·壮士行》,阴风振寒郊，猛虎正咆哮。徐行出烧地，连吼入黄茆。壮士走马去，镫前弯玉弰。叱之使人立，一发如铍交。展开全文悍睛忽星坠，飞血溅林梢。彪炳为我席，膻腥充我庖。里中欣害除，贺酒纷号呶。明日长桥上，倾城看斩蛟。
[唐]刘禹锡,《经伏波神祠》,蒙蒙篁竹下，有路上壶头。汉垒麏鼯斗，蛮溪雾雨愁。怀人敬遗像，阅世指东流。自负霸王略，安知恩泽侯。展开全文乡园辞石柱，筋力尽炎洲。一以功名累，翻思马少游。
[唐]刘禹锡,《马嵬行》,绿野扶风道，黄尘马嵬驿。路边杨贵人，坟高三四尺。乃问里中儿，皆言幸蜀时。军家诛戚族，天子舍妖姬。展开全文群吏伏门屏，贵人牵帝衣。低回转美目，风日为无晖。贵人饮金屑，倏忽舜英暮。平生服杏丹，颜色真如故。属车尘已远，里巷来窥觑。共爱宿妆妍，君王画眉处。履綦无复有，履组光未灭。不见岩畔人，空见凌波袜。邮童爱踪迹，私手解鞶结。传看千万眼，缕绝香不歇。指环照骨明，首饰敌连城。将入咸阳市，犹得贾胡惊。
[唐]刘禹锡,《岁夜咏怀》,弥年不得意，新岁又如何。念昔同游者，而今有几多。以闲为自在，将寿补蹉跎。春色无情故，幽居亦见过。
[唐]刘禹锡,《杂曲歌辞·忆江南》,春过也，共惜艳阳年。犹有桃花流水上，无辞竹叶醉樽前，惟待见青天。展开全文春去也，多谢洛城人。弱柳从风疑举袂，丛兰裛露似沾巾，独笑亦含颦。
[唐]刘禹锡,《纥那曲》,踏曲兴无穷，调同辞不同，展开全文愿郎千万寿，长作主人翁。
[唐]刘禹锡,《纥那曲》,杨柳郁青青，竹枝无限情。展开全文同郎一回顾，听唱纥那声。
[唐]刘禹锡,《杂曲歌辞·踏歌行》,春江月出大堤平，堤上女郎连袂行。唱尽新词看不见，红霞影树鹧鸪鸣。展开全文桃蹊柳陌好经过，灯下妆成月下歌。为是襄王故宫地，至今犹自细腰多。新词宛转递相传，振袖倾鬟风露前。月落乌啼云雨散，游童陌上拾花钿。日暮江头闻竹枝，南人行乐北人悲。自从雪里唱新曲，直至三春花尽时。
[唐]刘禹锡,《步虚词》,阿母种桃云海际，花落子城二千岁。展开全文海风吹折最繁枝，跪捧琼□献天帝。
[唐]刘禹锡,《步虚词》,华表千年一鹤归，凝丹为顶雪为衣。展开全文星星仙语人听尽，却向五云翻翅飞。
[唐]刘禹锡,《七夕二首》,河鼓灵旗动，嫦娥破镜斜。满空天是幕，徐转斗为车。机罢犹安石，桥成不碍槎。谁知观津女，竟夕望云涯。展开全文天衢启云帐，神驭上星桥。初喜渡河汉，频惊转斗杓。馀霞张锦幛，轻电闪红绡。非是人间世，还悲后会遥。
[唐]刘禹锡,《和令狐相公咏栀子花》,蜀国花已尽，越桃今已开。色疑琼树倚，香似玉京来。且赏同心处，那忧别叶催。佳人如拟咏，何必待寒梅。
[唐]刘禹锡,《淮阴行五首》,簇簇淮阴市，竹楼缘岸上。好日起樯竿，乌飞惊五两。今日转船头，金乌指西北。烟波与春草，千里同一色。展开全文船头大铜镮，摩挲光阵阵。早早使风来，沙头一眼认。何物令侬羡，羡郎船尾燕。衔泥趁樯竿，宿食长相见。隔浦望行船，头昂尾幰幰。无奈晚来时，清淮春浪软。
[唐]刘禹锡,《偶作二首》,终朝对尊酒，嗜兴非嗜甘。终日偶众人，纵言不纵谈。世情闲静见，药性病多谙。寄谢嵇中散，予无甚不堪。展开全文万卷堆床书，学者识其真。万里长江水，征夫渡要津。养生非但药，悟佛不因人。燕石何须辨，逢时即至珍。
[唐]刘禹锡,《伤愚溪三首》,溪水悠悠春自来，草堂无主燕飞回。隔帘惟见中庭草，一树山榴依旧开。展开全文草圣数行留坏壁，木奴千树属邻家。唯见里门通德榜，残阳寂寞出樵车。柳门竹巷依依在，野草青苔日日多。纵有邻人解吹笛，山阳旧侣更谁过。
[唐]刘禹锡,《令狐相公见示赠竹二十韵仍命继和》,高人必爱竹，寄兴良有以。峻节可临戎，虚心宜待士。众芳信妍媚，威凤难栖止。遂于鼙鼓间，移植东南美。展开全文封以梁国土，浇之浚泉水。得地色不移，凌空势方起。新青排故叶，馀纷笼疏理。犹复隔墙藩，何因出尘滓。兹辰去前蔽，永日劳瞪视。槭槭林已成，荧荧玉相似。规摹起心匠，洗涤在颐指。曲直既了然，孤高何卓尔。垂梢覆内屏，迸笋侵前戺。妓席拂云鬓，宾阶荫珠履。抱琴恣闲玩，执卷堪斜倚。露下悬明珰，风来韵清徵。坚贞贯四候，标格殊百卉。岁晚当自知，繁华岂云比。古诗无赠竹，高唱从此始。一听清瑶音，峥然长在耳。
[唐]刘禹锡,《武夫词》,武夫何洸洸，衣紫袭绛裳。借问胡为尔，列校在鹰扬。依倚将军势，交结少年场。探丸害公吏，抽刃妒名倡。展开全文家产既不事，顾盼自生光。酣歌高楼上，袒裼大道傍。昔为编户人，秉耒甘哺糠。今来从军乐，跃马饫膏粱。犹思风尘起，无种取侯王。
[唐]刘禹锡,《同留守王仆射各赋春中一物，从一韵至七》,莺。能语，多情。春将半，天欲明。始逢南陌，复集东城。林疏时见影，花密但闻声。营中缘催短笛，展开全文楼上来定哀筝。千门万户垂杨里，百转如簧烟景晴。
[唐]刘禹锡,《相和歌辞·贾客词》,贾客无定游，所游惟利并。眩俗杂良苦，乘时知重轻。心计析秋毫，摇钩侔悬衡。锥刀既无弃，转化日已盈。展开全文邀福祷波神，施财游化城。妻约雕金钏，女垂贯珠缨。高赀比封君，奇货通幸卿。趋时鸷鸟思，藏镪盘龙形。大艑浮通川，高楼次旗亭。行止皆有乐，关梁似无征。农夫何为者，辛苦事寒耕。
[唐]刘禹锡,《省试风光草际浮》,熙熙春景霁，草绿春光丽。的历乱相鲜，葳蕤互亏蔽。乍疑芊绵里，稍动丰茸际。影碎翻崇兰，浮香转丛蕙。展开全文含烟绚碧彩，带露如珠缀。幸因采掇日，况此临芳岁。
[唐]刘禹锡,《柳花词三首》,开从绿条上，散逐香风远。故取花落时，悠扬占春晚。轻飞不假风，轻落不委地。撩乱舞晴空，发人无限思。展开全文晴天闇闇雪，来送青春暮。无意似多情，千家万家去。
[唐]刘禹锡,《登司马错古城》,将军将秦师，西南奠遐服。故垒清江上，苍烟晦乔木。登临直萧辰，周览壮前躅。堑平陈叶满，墉高秋蔓绿。展开全文废井抽寒菜，毁台生鲁谷。耕人得古器，宿雨多遗镞。楚塞郁重叠，蛮溪纷诘曲。留此数仞基，几人伤远目。
[唐]刘禹锡,《谒柱山会禅师》,我本山东人，平生多感慨。弱冠游咸京，上书金马外。结交当世贤，驰声溢四塞。勉修贵及早，狃捷不知退。展开全文锱铢扬芬馨，寻尺招瑕颣。淹留郢南都，摧颓羽翰碎。安能咎往事，且欲去沉痗。吾师得真如，寄在人寰内。哀我堕名网，有如翾飞辈。曈曈揭智烛，照使出昏昧。静见玄关启，歆然初心会。夙尚一何微，今得信可大。觉路明证入，便门通忏悔。悟理言自忘，处屯道犹泰。色身岂吾宝，慧性非形碍。思此灵山期，未卜何年载。
[唐]刘禹锡,《游桃源一百韵》,沅江清悠悠，连山郁岑寂。回流抱绝巘，皎镜含虚碧。昏旦递明媚，烟岚分委积。香蔓垂绿潭，暴龙照孤碛。展开全文渊明著前志，子骥思远蹠。寂寂无何乡，密尔天地隔。金行太元岁，渔者偶探赜。寻花得幽踪，窥洞穿暗隙。依微闻鸡犬，豁达值阡陌。居人互将迎，笑语如平昔。广乐虽交奏，海禽心不怿。挥手一来归，故溪无处觅。绵绵五百载，市朝几迁革。有路在壶中，无人知地脉。皇家感至道，圣祚自天锡。金阙传本枝，玉函留宝历。禁山开秘宇，复户洁灵宅。蕊检香氛氲，醮坛烟幂幂。我来尘外躅，莹若朝星析。崖转对翠屏，水穷留画鹢。三休俯乔木，千级扳峭壁。旭日闻撞钟，彩云迎蹑屐。遂登最高顶，纵目还楚泽。平湖见草青，远岸连霞赤。幽寻如梦想，绵思属空阒。夤缘且忘疲，耽玩近成癖。清猿伺晓发，瑶草凌寒坼。祥禽舞葱茏，珠树摇玓瓅。羽人顾我笑，劝我税归轭。霓裳何飘飖，童颜洁白皙。重岩是藩屏，驯鹿受羁靮。楼居弥清霄，萝茑成翠帟。仙翁遗竹杖，王母留桃核。姹女飞丹砂，青童护金液。宝气浮鼎耳，神光生剑脊。虚无天乐来，僁窣鬼兵役。丹丘肃朝礼，玉札工紬绎。枕中淮南方，床下阜乡舄。明灯坐遥夜，幽籁听淅沥。因话近世仙，耸然心神惕。乃言瞿氏子，骨状非凡格。往事黄先生，群儿多侮剧。謷然不屑意，元气贮肝膈。往往游不归，洞中观博弈。言高未易信，犹复加诃责。一旦前致辞，自云仙期迫。言师有道骨，前事常被谪。如今三山上，名字在真籍。悠然谢主人，后岁当来觌。言毕依庭树，如烟去无迹。观者皆失次，惊追纷络绎。日暮山径穷，松风自萧槭。适逢修蛇见，瞋目光激射。如严三清居，不使恣搜索。唯馀步纲势，八趾在沙砾。至今东北隅，表以坛上石。列仙徒有名，世人非目击。如何庭庑际，白日振飞翮。洞天岂幽远，得道如咫尺。一气无死生，三光自迁易。因思人间世，前路何狭窄。瞥然此生中，善祝期满百。大方播群类，秀气肖翕辟。性静本同和，物牵成阻厄。是非斗方寸，荤血昏精魄。遂令多夭伤，犹喜见斑白。喧喧车马驰，苒苒桑榆夕。共安缇绣荣，不悟泥途适。纷吾本孤贱，世叶在逢掖。九流宗指归，百氏旁捃摭。公卿偶慰荐，乡曲缪推择。居安白社贫，志傲玄纁辟。功名希自取，簪组俟扬历。书府蚤怀铅，射宫曾发的。起草香生帐，坐曹乌集柏。赐燕聆箫韶，侍祠阅琮璧。尝闻履忠信，可以行蛮貊。自述希古心，忘恃干时画。巧言忽成锦，苦志徒食蘖。平地生峰峦，深心有矛戟。层波一震荡，弱植忽沦溺。北渚吊灵均，长岑思亭伯。祸来昧几兆，事去空叹息。尘累与时深，流年随漏滴。才能疑木雁，报施迷夷跖。楚奏絷钟仪，商歌劳甯戚。禀生非悬解，对镜方感激。自从婴网罗，每事问龟策。王正降雷雨，环玦赐迁斥。倘伏夷平人，誓将依羽客。买山构精舍，领徒开讲席。冀无身外忧，自有闲中益。道芽期日就，尘虑乃冰释。且欲遗姓名，安能慕竹帛。长生尚学致，一溉岂虚掷。芝朮资糇粮，烟霞拂巾帻。黄石履看堕，洪崖肩可拍。聊复嗟蜉蝣，何烦哀虺蜴。青囊既深味，琼葩亦屡摘。纵无西山资，犹免长戚戚。
[唐]刘禹锡,《客有为余话登天坛遇雨之状，因以赋之》,清晨登天坛，半路逢阴晦。疾行穿雨过，却立视云背。白日照其上，风雷走于内。滉漾雪海翻，槎牙玉山碎。展开全文蛟龙露鬐鬣，神鬼含变态。万状互生灭，百音以繁会。俯观群动静，始觉天宇大。山顶自晶明，人间已滂沛。豁然重昏敛，涣若春冰溃。反照入松门，瀑流飞缟带。遥光泛物色，馀韵吟天籁。洞府撞仙钟，村墟起夕霭。却见山下侣，已如迷世代。问我何处来，我来云雨外。
[唐]刘禹锡,《有僧言罗浮事，因为诗以写之》,君言罗浮上，容易见九垠。渐高元气壮，汹涌来翼身。夜宿最高峰，瞻望浩无邻。海黑天宇旷，星辰来逼人。展开全文是时当朏魄，阴物恣腾振。日光吐鲸背，剑影开龙鳞。倏若万马驰，旌旗耸奫沦。又如广乐奏，金石含悲辛。疑其有巨灵，怪物尽来宾。阴阳迭用事，乃俾夜作晨。咿喔天鸡鸣，扶桑色昕昕。赤波千万里，涌出黄金轮。下视生物息，霏如隙中尘。醯鸡仰瓮口，亦谓云汉津。世人信耳目，方寸度大钧。安知视听外，怪愕不可陈。悠悠想大方，此乃杯水滨。知小天地大，安能识其真。
[唐]刘禹锡,《洞庭秋月行》,洞庭秋月生湖心，层波万顷如熔金。孤轮徐转光不定，游气濛濛隔寒镜。是时白露三秋中，湖平月上天地空。展开全文岳阳楼头暮角绝，荡漾已过君山东。山城苍苍夜寂寂，水月逶迤绕城白。荡桨巴童歌竹枝，连樯估客吹羌笛。势高夜久阴力全，金气肃肃开星躔。浮云野马归四裔，遥望星斗当中天。天鸡相呼曙霞出，敛影含光让朝日。日出喧喧人不闲，夜来清景非人间。
[唐]刘禹锡,《寄毗陵杨给事三首》,挥毫起制来东省，蹑足修名谒外台。好著櫜鞬莫惆怅，出文入武是全才。展开全文曾主鱼书轻刺史，今朝自请左鱼来。青云直上无多地，却要斜飞取势回。东城南陌昔同游，坐上无人第二流。屈指如今已零落，且须欢喜作邻州。
[唐]刘禹锡,《答乐天所寄咏怀，且释其枯树之叹》,衙前有乐馔常精，宅内连池酒任倾。自是官高无狎客，不论年长少欢情。骊龙颔被探珠去，老蚌胚还应月生。展开全文莫羡三春桃与李，桂花成实向秋荣。
[唐]刘禹锡,《杂曲歌辞·潇湘神二曲》,湘水流，湘水流，九疑云物至今愁。君问二妃何处所，零陵香草露中秋。展开全文斑竹枝，斑竹枝，泪痕点点寄相思。楚客欲听瑶瑟怨，潇湘深夜月明时。
[唐]刘禹锡,《酬令狐相公使宅别斋初栽桂树见怀之作》,清淮南岸家山树，黑水东边第一栽。影近画梁迎晓日，香随绿酒入金杯。根留本土依江润，叶起寒棱映月开。展开全文早晚阴成比梧竹，九霄还放彩雏来。
[唐]刘禹锡,《观八阵图》,轩皇传上略，蜀相运神机。水落龙蛇出，沙平鹅鹳飞。波涛无动势，鳞介避馀威。会有知兵者，临流指是非。
[唐]刘禹锡,《相和歌辞·三阁词四首》,贵人三阁上，日晏未梳头。不应有恨事，娇甚却成愁。展开全文珠箔曲琼钩，仔细见扬州。北兵那得度，浪话判悠悠。沉香帖阁柱，金缕画门楣。回首降幡下，已见黍离离。三人出眢井，一身登槛车。朱门漫临水，不可见鲈鱼。
[唐]刘禹锡,《和浙西李大夫伊川卜居》,早入八元数，尝承三接恩。飞鸣天上路，镇压海西门。清望寰中许，高情物外存。时来诚不让，归去每形言。展开全文洛下思招隐，江干厌作藩。按经修道具，依样买山村。开凿随人化，幽阴为律暄。远移难得树，立变旧荒园。绝塞通潜径，平泉占上原。烟霞遥在想，簿领益为繁。丹禁虚东閤，苍生望北辕。徒令双白鹤，五里自翩翻。
[唐]刘禹锡,《蛮子歌》,蛮语钩輈音，蛮衣斑斓布。熏狸掘沙鼠，时节祠盘瓠。忽逢乘马客，恍若惊麏顾。腰斧上高山，意行无旧路。
[唐]刘禹锡,《元日感怀》,振蛰春潜至，湘南人未归。身加一日长，心觉去年非。燎火委虚烬，儿童衒彩衣。异乡无旧识，车马到门稀。
[唐]刘禹锡,《送春词》,昨来楼上迎春处，今日登楼又送归。兰蕊残妆含露泣，柳条长袖向风挥。佳人对镜容颜改，楚客临江心事违。展开全文万古至今同此恨，无如一醉尽忘机。
[唐]刘禹锡,《奉酬湖州崔郎中见寄五韵》,山阳昔相遇，灼灼晨葩鲜。同游翰墨场，和乐埙篪然。一落名宦途，浩如乘风船。行当衰暮日，卧理淮海边。展开全文犹期谢病后，共乐桑榆年。
[唐]刘禹锡,《磨镜篇》,流尘翳明镜，岁久看如漆。门前负局人，为我一磨拂。萍开绿池满，晕尽金波溢。白日照空心，圆光走幽室。展开全文山神妖气沮，野魅真形出。却思未磨时，瓦砾来唐突。.
[唐]刘禹锡,《荆门道怀古》,南国山川旧帝畿，宋台梁馆尚依稀。马嘶古道行人歇，麦秀空城野雉飞。风吹落叶填宫井，火入荒陵化宝衣。展开全文徒使词臣庾开府，咸阳终日苦思归。
[唐]刘禹锡,《和董庶中古散调词赠尹果毅》,昔听东武吟，壮年心已悲。如何今濩落，闻君辛苦辞。言有穷巷士，弱龄颇尚奇。读得玄女符，生当事边时。展开全文借名游侠窟，结客幽并儿。往来长楸间，能带双鞬驰。崩腾天宝末，尘暗燕南垂。爟火入咸阳，诏征神武师。是时占军幕，插羽扬金羁。万夫列辕门，观射中戟支。誓当雪国雠，亲爱从此辞。中宵倚长剑，起视蚩尤旗。介马晨萧萧，阵云竟天涯。阴风猎白草，旗槊光参差。勇气贯中肠，视身忽如遗。生擒白马将，虏骑不敢追。贵臣上战功，名姓随意移。终岁肌骨苦，他人印累累。谒者既清宫，诸侯各罢戏。上将赐甲第，门戟不可窥。眦血下沾襟，天高问无期。却寻故乡路，孤影空相随。行逢里中旧，扑樕昔所嗤。一言合侯王，腰佩黄金龟。问我何自苦，可怜真数奇。迟回顾徒御，得色悬双眉。翻然悟世途，抚己昧所宜。田园已芜没，流浪江海湄。鸷禽毛翮摧，不见翔云姿。衰容蔽逸气，孑孑无人知。寂寞草玄徒，长吟下书帷。为君发哀韵，若扣瑶林枝。有客识其真，潺湲涕交颐。饮尔一杯酒，陶然足自怡。
[唐]刘禹锡,《酬乐天七月一日夜即事见寄》,夜树风韵清，天河云彩轻。故苑多露草，隔城闻鹤鸣。摇落从此始，别离含远情。闻君当是夕，倚瑟吟商声。展开全文外物岂不足，中怀向谁倾。秋来念归去，同听嵩阳笙。
[唐]刘禹锡,《琴曲歌辞·飞鸢操》,鸢飞杳杳青云里，鸢鸣萧萧风四起。旗尾飘扬势渐高，箭头砉划声相似。长空悠悠霁日悬，六翮不动凝飞烟。展开全文游鶤翔雁出其下，庆云清景相回旋。忽闻饥乌一噪聚，瞥下云中争腐鼠。腾音砺吻相喧呼，仰天大吓疑鸳雏。畏人避犬投高处，俯啄无声犹屡顾。青鸟自爱玉山禾，仙禽徒贵华亭露。朴樕危巢向暮时，毰毸饱腹蹲枯枝。游童挟弹一麾肘，臆碎羽分人不悲。天生众禽各有类，威凤文章在仁义。鹰隼仪形蝼蚁心，虽能戾天何足贵。
[唐]刘禹锡,《酬牛相公独饮偶醉寓言见示》,宫漏夜丁丁，千门闭霜月。华堂列红烛，丝管静中发。歌眉低有思，舞体轻无骨。主人启酡颜，酣畅浃肌发。展开全文犹思城外客，阡陌不可越。春意日夕深，此欢无断绝。
[唐]刘禹锡,《韩十八侍御见示岳阳楼别窦司直诗，因令属和》,楚望何苍然，曾澜七百里。孤城寄远目，一写无穷已。荡漾浮天盖，四环宣地理。积涨在三秋，混成非一水。展开全文冬游见清浅，春望多洲沚。云锦远沙明，风烟青草靡。火星忽南见，月硖方东迤。雪波西山来，隐若长城起。独专朝宗路，驶悍不可止。支川让其威，蓄缩至南委。熊武走蛮落，潇湘来奥鄙。炎蒸动泉源，积潦搜山趾。归往无旦夕，包含通远迩。行当白露时，眇视秋光里。曙色未昭晰，露华遥斐舋。浩尔神骨清，如观混元始。北风忽震荡，惊浪迷津涘。怒激鼓铿訇，蹙成山岿硊。鹍鹏疑变化，罔象何恢诡。嘘吸写楼台，腾骧露鬐尾。景移群动息，波静繁音弭。明月出中央，青天绝纤滓。素光淡无际，绿静平如砥。空影渡鹓鸿，秋声思芦苇。鲛人弄机杼，贝阙骈红紫。珠蛤吐玲珑，文鳐翔旖旎。水乡吴蜀限，地势东南庳。翼轸粲垂精，衡巫屹环峙。名雄七泽薮，国辨三苗氏。唐羿断修蛇，荆王惮青兕。秦狩迹犹在，虞巡路从此。轩后奏宫商，骚人咏兰芷。茅岭潜相应，橘洲傍可指。郭璞验幽经，罗含著前纪。观津戚里族，按道侯家子。联袂登高楼，临轩笑相视。假守亦高卧，墨曹正垂耳。契阔话凉温，壶觞慰迁徙。地偏山水秀，客重杯盘侈。红袖花欲然，银灯昼相似。兴酣更抵掌，乐极同启齿。笔锋不能休，藻思一何绮。伊余负微尚，夙昔惭知己。出入金马门，交结青云士。袭芳践兰室，学古游槐市。策慕宋前军，文师汉中垒。陋容昧俯仰，孤志无依倚。卫足不如葵，漏川空叹蚁。幸逢万物泰，独处穷途否。锻翮重叠伤，兢魂再三褫。蘧瑗亦屡化，左丘犹有耻。桃源访仙宫，薜服祠山鬼。故人南台旧，一别如弦矢。今朝会荆峦，斗酒相宴喜。为余出新什，笑抃随伸纸。晔若观五色，欢然臻四美。委曲风涛事，分明穷达旨。洪韵发华钟，凄音激清徵。羊濬要共和，江淹多杂拟。徒欲仰高山，焉能追逸轨。湘洲路四达，巴陵城百雉。何必颜光禄，留诗张内史。
[唐]刘禹锡,《酬湖州崔郎中见寄》,风筝吟秋空，不肖指爪声。高人灵府间，律吕伴咸英。昔年与兄游，文似马长卿。今来寄新诗，乃类陶渊明。展开全文磨砻老益智，吟咏闲弥精。岂非山水乡，荡漾神机清。渚烟蕙兰动，溪雨虹蜺生。冯君虚上舍，待余乘兴行。
[唐]刘禹锡,《和浙西李大夫晚下北固山，喜径松成阴，怅然》,一辞温室树，几见武昌柳。荀谢年何少，韦平望已久。种松夹石道，纡组临沙阜。目览帝王州，心存股肱守。展开全文叶动惊彩翰，波澄见赪首。晋宋齐梁都，千山万江口。烟散隋宫出，涛来海门吼。风俗太伯馀，衣冠永嘉后。江长天作限，山固壤无朽。自古称佳丽，非贤谁奄有。八元邦族盛，万石门风厚。天柱揭东溟，文星照北斗。高亭一骋望，举酒共为寿。因赋咏怀诗，远寄同心友。禁中晨夜直，江左东西偶。将手握兵符，儒腰盘贵绶。颁条风有自，立事言无苟。农野闻让耕，军人不使酒。用材当构厦，知道宁窥牖。谁谓青云高，鹏飞终背负。
[唐]刘禹锡,《泰娘歌》,泰娘家本阊门西，门前绿水环金堤。有时妆成好天气，走上皋桥折花戏。风流太守韦尚书，路傍忽见停隼旟。展开全文斗量明珠鸟传意，绀幰迎入专城居。长鬟如云衣似雾，锦茵罗荐承轻步。舞学惊鸿水榭春，歌传上客兰堂暮。从郎西入帝城中，贵游簪组香帘栊。低鬟缓视抱明月，纤指破拨生胡风。繁华一旦有消歇，题剑无光履声绝。洛阳旧宅生草莱，杜陵萧萧松柏哀。妆奁虫网厚如茧，博山炉侧倾寒灰。蕲州刺史张公子，白马新到铜驼里。自言买笑掷黄金，月堕云中从此始。安知鵩鸟座隅飞，寂寞旅魂招不归。秦嘉镜有前时结，韩寿香销故箧衣。山城少人江水碧，断雁哀猿风雨夕。朱弦已绝为知音，云鬓未秋私自惜。举目风烟非旧时，梦寻归路多参差。如何将此千行泪，更洒湘江斑竹枝。
[唐]刘禹锡,《答乐天戏赠》,才子声名白侍郎，风流虽老尚难当。诗情逸似陶彭泽，斋日多如周太常。矻矻将心求净法，时时偷眼看春光。展开全文知君技痒思欢宴，欲倩天魔破道场。
[唐]刘禹锡,《郡斋书怀寄江南白尹，兼简分司崔宾客》,谩读图书三十车，年年为郡老天涯。一生不得文章力，百口空为饱暖家。绮季衣冠称鬓面，吴公政事副词华。展开全文还思谢病吟归去，同醉城东桃李花。
[唐]刘禹锡,《酬令狐相公寄贺迁拜之什》,邅回二纪重为郎，洛下遥分列宿光。不见当关呼早起，曾无侍史与焚香。三花秀色通春幌，十字清波绕宅墙。展开全文白发青衫谁比数，相怜只是有梁王。
[唐]刘禹锡,《夏日寄宣武令狐相公》,长忆梁王逸兴多，西园花尽兴如何。近来溽暑侵亭馆，应觉清谈胜绮罗。境入篇章高韵发，风穿号令众心和。展开全文承明欲谒先相报，愿拂朝衣逐晓珂。
[唐]刘禹锡,《重酬前寄》,边烽寂寂尽收兵，宫树苍苍静掩扃。戎羯归心如内地，天狼无角比凡星。新成丽句开缄后，便入清歌满坐听。展开全文吴苑晋祠遥望处，可怜南北太相形。
[唐]刘禹锡,《令狐相公自太原累示新诗，因以酬寄》,飞蓬卷尽塞云寒，战马闲嘶汉地宽。万里胡天无警急，一笼烽火报平安。灯前妓乐留宾宴，雪后山河出猎看。展开全文珍重新诗远相寄，风情不似四登坛。
[唐]刘禹锡,《奉送家兄归王屋山隐居二首》,洛阳天坛上，依稀似玉京。夜分先见日，月静远闻笙。云路将鸡犬，丹台有姓名。古来成道者，兄弟亦同行。展开全文春来山事好，归去亦逍遥。水净苔莎色，露香芝朮苗。登台吸瑞景，飞步翼神飙。愿荐埙篪曲，相将学玉箫。
[唐]刘禹锡,《酬思黯见示小饮四韵》,抛却人间第一官，俗情惊怪我方安。兵符相印无心恋，洛水嵩云恣意看。三足鼎中知味久，百寻竿上掷身难。展开全文追呼故旧连宵饮，直到天明兴未阑。
[唐]刘禹锡,《病中一二禅客见问，因以谢之》,劳动诸贤者，同来问病夫。添炉烹雀舌，洒水净龙须。身是芭蕉喻，行须筇竹扶。医王有妙药，能乞一丸无。
[唐]刘禹锡,《赠澧州高大夫司马霞寓》,前年牧锦城，马蹋血泥行。千里追戎首，三军许勇名。残兵疑鹤唳，空垒辩乌声。一误云中级，南游湘水清。
[唐]刘禹锡,《德宗神武孝文皇帝挽歌二首》,出震清多难，乘时播大钧。操弦调六气，挥翰动三辰。运偶升天日，哀深率土人。瑶池无辙迹，谁见属车尘。展开全文凤翣拥铭旌，威迟异吉行。汉仪陈秘器，楚挽咽繁声。驻綍辞清庙，凝笳背直城。唯应留内传，知是向蓬瀛。
[唐]刘禹锡,《答白刑部闻新蝉》,蝉声未发前，已自感流年。一入凄凉耳，如闻断续弦。晴清依露叶，晚急畏霞天。何事秋卿咏，逢时亦悄然。
[唐]刘禹锡,《杂曲歌辞·宜城歌》,野水绕空城，行尘起孤驿。花台侧生树，石碣阳镌额。靡靡度行人，温风吹宿麦。
[唐]刘禹锡,《和武中丞秋日寄怀简诸僚故》,退朝还公府，骑吹息繁阴。吏散秋庭寂，乌啼烟树深。威生奉白简，道胜外华簪。风物清远目，功名怀寸阴。展开全文云衢念前侣，彩翰写冲襟。凉菊照幽径，败荷攒碧浔。感时江海思，报国松筠心。空愧寿陵步，芳尘何处寻。
[唐]刘禹锡,《和令狐相公春日寻花有怀白侍郎阁老》,芳菲满雍州，鸾凤许同游。花径须深入，时光不少留。色鲜由树嫩，枝亚为房稠。静对仍持酒，高看特上楼。展开全文晴宜连夜赏，雨便一年休。共忆秋官处，馀霞曲水头。
[唐]刘禹锡,《题寿安甘棠馆二首》,公馆似仙家，池清竹径斜。山禽忽惊起，冲落半岩花。门前洛阳道，门里桃花路。尘土与烟霞，其间十馀步。
[唐]刘禹锡,《始发鄂渚寄表臣二首》,祖帐管弦绝，客帆西风生。回车已不见，犹听马嘶声。晓发柳林戍，遥城闻五鼓。忆与故人眠，此时犹晤语。
[唐]刘禹锡,《送蕲州李郎中赴任》,楚关蕲水路非赊，东望云山日夕佳。薤叶照人呈夏簟，松花满碗试新茶。楼中饮兴因明月，江上诗情为晚霞。展开全文北地交亲长引领，早将玄鬓到京华。
[唐]刘禹锡,《崔元受少府自贬所还，遗山姜花，以诗答之》,故人博罗尉，遗我山姜花。采从碧海上，来自谪仙家。云涛润孤根，阴火照晨葩。静摇扶桑日，艳对瀛洲霞。展开全文世人爱芳辛，搴撷忘幽遐。传名入帝里，飞驿辞天涯。王济本尚味，石崇方斗奢。雕盘多不识，绮席乃增华。驿马损筋骨，贵人滋齿牙。顾予藜藿士，持此重咨嗟。
[唐]刘禹锡,《裴祭酒尚书见示春归城南青松坞别墅寄王左丞》,早宦阅人事，晚怀生道机。时从学省出，独望郊园归。野彴度春水，山花映岩扉。石头解金章，林下步绿薇。展开全文青松郁成坞，修竹盈尺围。吟风起天籁，蔽日无炎威。危径盘羊肠，连甍耸翚飞。幽谷响樵斧，澄潭环钓矶。因高见帝城，冠盖扬光辉。白云难持寄，清韵投所希。二公如长离，比翼翔太微。含情谢林壑，酬赠骈珠玑。顾予久郎潜，愁寂对芳菲。一闻丘中趣，再抚黄金徽。
[唐]刘禹锡,《白太守行》,闻有白太守，抛官归旧谿。苏州十万户，尽作婴儿啼。太守驻行舟，阊门草萋萋。挥袂谢啼者，依然两眉低。展开全文朱户非不崇，我心如重狴。华池非不清，意在寥廓栖。夸者窃所怪，贤者默思齐。我为太守行，题在隐起珪。
[唐]刘禹锡,《早夏郡中书事》,水禽渡残月，飞雨洒高城。华堂对嘉树，帘庑含晓清。拂镜整危冠，振衣步前楹。将吏俨成列，簿书纷来萦。展开全文言下辨曲直，笔端破交争。虚怀询病苦，怀律操剽轻。阍吏告无事，归来解簪缨。高帘覆朱阁，忽尔闻调笙。
[唐]刘禹锡,《和乐天洛城春齐梁体八韵》,帝城宜春入，游人喜意长。草生季伦谷，花出莫愁坊。断云发山色，轻风漾水光。楼前戏马地，树下斗鸡场。展开全文白头自为侣，绿酒亦满觞。潘园观种植，谢墅阅池塘。至闲似隐逸，过老不悲伤。相问焉功德，银黄游故乡。
[唐]刘禹锡,《和郴州杨侍郎玩郡斋紫薇花十四韵》,几年丹霄上，出入金华省。暂别万年枝，看花桂阳岭。南方足奇树，公府成佳境。绿阴交广除，明艳透萧屏。展开全文雨馀人吏散，燕语帘栊静。懿此含晓芳，翛然忘簿领。紫茸垂组缕，金缕攒锋颖。露溽暗传香，风轻徐就影。苒弱多意思，从容占光景。得地在侯家，移根近仙井。开尊好凝睇，倚瑟仍回颈。游蜂驻彩冠，舞鹤迷烟顶。兴生红药后，爱与甘棠并。不学夭桃姿，浮荣在俄顷。
[唐]刘禹锡,《酬留守牛相公宫城早秋寓言见寄》,晓月映宫树，秋光起天津。凉风稍动叶，宿露未生尘。星气尚芳丽，旷望感心神。挥毫成逸韵，开閤迟来宾。展开全文摆去将相印，渐为逍遥身。如招后房宴，却要白头人。
[唐]刘禹锡,《和令狐相公初归京国赋诗言怀》,凌云羽翮掞天才，扬历中枢与外台。相印昔辞东阁去，将星还拱北辰来。殿庭捧日彯缨入，阁道看山曳履回。展开全文口不言功心自适，吟诗酿酒待花开。
[唐]刘禹锡,《福先寺雪中酬别乐天》,龙门宾客会龙宫，东去旌旗驻上东。二八笙歌云幕下，三千世界雪花中。离堂未暗排红烛，别曲含凄飏晚风。展开全文才子从今一分散，便将诗咏向吴侬。
[唐]刘禹锡,《和白侍郎送令狐相公镇太原》,十万天兵貂锦衣，晋城风日斗生辉。行台仆射深恩重，从事中郎旧路归。叠鼓蹙成汾水浪，闪旗惊断塞鸿飞。展开全文边庭自此无烽火，拥节还来坐紫微。
[唐]刘禹锡,《杂曲歌辞·抛球乐》,五彩绣团团，登君玳瑁筵。最宜红烛下，偏称落花前。上客如先起，应须赠一船。展开全文春早见花枝，朝朝恨发迟。及看花落后，却忆未开时。幸有抛球乐，一杯君莫辞。
[唐]刘禹锡,《乐天寄重和晚达冬青一篇，因成再答》,风云变化饶年少，光景蹉跎属老夫。秋隼得时凌汗漫，寒龟饮气受泥涂。东隅有失谁能免，北叟之言岂便无。展开全文振臂犹堪呼一掷，争知掌下不成卢。
[唐]刘禹锡,《和杨师皋给事伤小姬英英》,见学胡琴见艺成，今朝追想几伤情。撚弦花下呈新曲。放拨灯前谢改名。但是好花皆易落，从来尤物不长生。展开全文鸾台夜直衣衾冷，云雨无因入禁城。
[唐]刘禹锡,《楼上》,江上楼高二十梯，梯梯登遍与云齐。人从别浦经年去，天向平芜尽处低。
[唐]刘禹锡,《酬乐天见贻贺金紫之什》,久学文章含白凤，却因政事赐金鱼。郡人未识闻谣咏，天子知名与诏书。珍重贺诗呈锦绣，愿言归计并园庐。展开全文旧来词客多无位，金紫同游谁得如。
[唐]刘禹锡,《和乐天柘枝》,柘枝本出楚王家，玉面添娇舞态奢。松鬓改梳鸾凤髻，新衫别织斗鸡纱。鼓催残拍腰身软，汗透罗衣雨点花。展开全文画筵曲罢辞归去，便随王母上烟霞。
[唐]刘禹锡,《酬令狐留守巡内至集贤院见寄》,仙院文房隔旧宫，当时盛事尽成空。墨池半在颓垣下，书带犹生蔓草中。巡内因经九重苑，裁诗又继二南风。展开全文为兄手写殷勤句，遍历三台各一通。
[唐]刘禹锡,《酬乐天衫酒见寄》,酒法众传吴米好，舞衣偏尚越罗轻。动摇浮蚁香浓甚，装束轻鸿意态生。阅曲定知能自适，举杯应叹不同倾。展开全文终朝相忆终年别，对景临风无限情。
[唐]刘禹锡,《自左冯归洛下酬乐天兼呈裴令公》,新恩通籍在龙楼，分务神都近旧丘。自有园公紫芝侣，仍追少傅赤松游。华林霜叶红霞晚，伊水晴光碧玉秋。展开全文更接东山文酒会，始知江左未风流。
[唐]刘禹锡,《送赵中丞自司金郎转官参山南令狐仆射幕府》,绿树满褒斜，西南蜀路赊。驿门临白草，县道入黄花。相府开油幕，门生逐绛纱。行看布政后，还从入京华。
[唐]刘禹锡,《洛中送崔司业使君扶侍赴唐州》,绿野芳城路，残春柳絮飞。风鸣骕骦马，日照老莱衣。洛苑鱼书至，江村雁户归。相思望淮水，双鲤不应稀。
[唐]刘禹锡,《酬乐天偶题酒瓮见寄》,从君勇断抛名后，世路荣枯见几回。门外红尘人自走，瓮头清酒我初开。三冬学任胸中有，万户侯须骨上来。展开全文何幸相招同醉处，洛阳城里好池台。
[唐]刘禹锡,《送李友路秀才赴举》,谁怜相门子，不语望秋山。生长绮纨内，辛勤笔砚间。荣亲在名字，好学弃官班。伫俟明年桂，高堂开笑颜。
[唐]刘禹锡,《送从弟郎中赴浙西》,衔命出尚书，新恩换使车。汉庭无右者，梁苑重归欤。又食建业水，曾依京口居。共经何限事，宾主两如初。
[唐]刘禹锡,《和乐天洛下雪中宴集寄汴州李尚书》,洛城无事足杯盘，风雪相和岁欲阑。树上因依见寒鸟，坐中收拾尽闲官。笙歌要请频何爽，笑语忘机拙更欢。展开全文遥想兔园今日会，琼林满眼映旂竿。
[唐]刘禹锡,《八月十五日夜玩月》,天将今夜月，一遍洗寰瀛。暑退九霄净，秋澄万景清。星辰让光彩，风露发晶英。能变人间世，翛然是玉京。
[唐]刘禹锡,《马大夫见示浙西王侍御赠答诗因命同作》,忆逐羊车凡几时，今来旧府统戎师。象筵照室会词客，铜鼓临轩舞海夷，百越酋豪称故吏，十洲风景助新诗。展开全文秣陵从事何年别，一见琼章如素期。
[唐]刘禹锡,《秋日送客至潜水驿》,候吏立沙际，田家连竹溪。枫林社日鼓，茅屋午时鸡。鹊噪晚禾地，蝶飞秋草畦。驿楼宫树近，疲马再三嘶。
[唐]刘禹锡,《酬国子崔博士立之见寄》,健笔高科早绝伦，后来无不揖芳尘。遍看今日乘轩客，多是昔年呈卷人。胄子执经瞻讲坐，郎官共食接华茵。展开全文烦君远寄相思曲，慰问天南一逐臣。
[唐]刘禹锡,《城东闲游》,借问池台主，多居要路津。千金买绝境，永日属闲人。竹径萦纡入，花林委曲巡。斜阳众客散，空锁一园春。
[唐]刘禹锡,《岁杪将发楚州呈乐天》,楚泽雪初霁，楚城春欲归。清淮变寒色，远树含清晖。原野已多思，风霜潜减威。与君同旅雁，北向刷毛衣。
[唐]刘禹锡,《终南秋雪》,南岭见秋雪，千门生早寒。闲时驻马望，高处卷帘看。雾散琼枝出，日斜铅粉残。偏宜曲江上，倒影入清澜。
[唐]刘禹锡,《柳絮》,飘飏南陌起东邻，漠漠濛濛暗度春。花巷暖随轻舞蝶，玉楼晴拂艳妆人。萦回谢女题诗笔，点缀陶公漉酒巾。展开全文何处好风偏似雪，隋河堤上古江津。
[唐]刘禹锡,《秋夕不寐寄乐天》,洞户夜帘卷，华堂秋簟清。萤飞过池影，蛩思绕阶声。老枕知将雨，高窗报欲明。何人谙此景，远问白先生。
[唐]刘禹锡,《酬喜相遇同州与乐天替代》,旧托松心契，新交竹使符。行年同甲子，筋力羡丁夫。别后诗成帙，携来酒满壶。今朝停五马，不独为罗敷。
[唐]刘禹锡,《闲坐忆乐天以诗问酒熟未》,案头开缥帙，肘后检青囊。唯有达生理，应无治老方。减书存眼力，省事养心王。君酒何时熟，相携入醉乡。
[唐]刘禹锡,《酬乐天感秋凉见寄》,庭晚初辨色，林秋微有声。槿衰犹强笑，莲迥却多情。檐燕归心动，鞲鹰俊气生。闲人占闲景，酒熟且同倾。
[唐]刘禹锡,《早秋雨后寄乐天》,夜云起河汉，朝雨洒高林。梧叶先风落，草虫迎湿吟。簟凉扇恩薄，室静琴思深。且喜炎前别，安能怀寸阴。
[唐]刘禹锡,《和李相公初归平泉过龙门南岭遥望山居即事》,暂别明庭去，初随优诏还。曾为鹏鸟赋，喜过凿龙山。新墅烟火起，野程泉石间。岩廊人望在，只得片时闲。
[唐]刘禹锡,《敬酬微公见寄二首》,凄凉沃州僧，憔悴柴桑宰。别来二十年，唯馀两心在。越江千里镜，越岭四时雪。中有逍遥人，夜深观水月。
[唐]刘禹锡,《别苏州二首》,三载为吴郡，临岐祖帐开。虽非谢桀黠，且为一裴回。流水阊门外，秋风吹柳条。从来送客处，今日自魂销。
[唐]刘禹锡,《九日登高》,世路山河险，君门烟雾深。年年上高处，未省不伤心。
[唐]刘禹锡,《魏宫词二首》,日晚长秋帘外报，望陵歌舞在明朝。添炉欲爇熏衣麝，忆得分时不忍烧。展开全文日映西陵松柏枝，下台相顾一相思。朝来乐府长歌曲，唱著君王自作词。
[唐]刘禹锡,《秋晚题湖城驿池上亭》,秋次池上馆，林塘照南荣。尘衣纷未解，幽思浩已盈。风莲坠故萼，露菊含晚英。恨为一夕客，愁听晨鸡鸣。
[唐]刘禹锡,《读张曲江集作》,圣言贵忠恕，至道重观身。法在何所恨，色相斯为仁。良时难久恃，阴谪岂无因。寂寞韶阳庙，魂归不见人。
[唐]刘禹锡,《送慧则法师归上都因呈广宣上人》,昨日东林看讲时，都人象马蹋琉璃。雪山童子应前世，金粟如来是本师。一锡言归九城路，三衣曾拂万年枝。展开全文休公久别如相问，楚客逢秋心更悲。
[唐]刘禹锡,《卧病闻常山旋师，策勋宥过，王泽大洽，因寄》,寂寂重寂寂，病夫卧秋斋。夜蛩思幽壁，槁叶鸣空阶。南国异气候，火旻尚昏霾。瘴烟跕飞羽，沴气伤百骸。展开全文昨闻凯歌旋，饮至酒如淮。无战陋丹水，垂仁轻槁街。清庙既策勋，圆丘俟燔柴。车书一以混，幽远靡不怀。逐客憔悴久，故乡云雨乖。禽鱼各有化，予欲问齐谐。
[唐]刘禹锡,《望衡山》,东南倚盖卑，维岳资柱石。前当祝融居，上拂朱鸟翮。青冥结精气，磅礴宣地脉。还闻肤寸阴，能致弥天泽。
