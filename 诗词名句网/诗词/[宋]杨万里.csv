[宋]杨万里,《宿新市徐公店》,篱落疏疏一径深，树头花落未成阴。儿童急走追黄蝶，飞入菜花无处寻。
[宋]杨万里,《小池》,泉眼无声惜细流，树阴照水爱晴柔。展开全文小荷才露尖尖角，早有蜻蜓立上头。
[宋]杨万里,《晓出净慈寺送林子方》,毕竟西湖六月中，风光不与四时同。接天莲叶无穷碧，映日荷花别样红。
[宋]杨万里,《水调歌头·玉树映阶秀》,玉树映阶秀，玉节逐年新。年年九月，好为阿母作生辰。涧底蒲芽九节，海底银涛万顷，酿作一杯春。泛以东篱菊，寿以漆园椿。对西风，吹鬓雪，炷香云。郎君入奏，又迎珠幰入修门。看即金花紫诰，并举莆常两国，册命太夫人。三点台星上，一点老人星。
[宋]杨万里,《念奴娇·老夫归去》,老夫归去，有三径、足可长拖衫袖。一道官衔清彻骨，别有监临主守。主守清风，监临明月，兼管栽花柳。登山临水，作诗三首两首。休说白日升天，莫夸金印，斗大悬双肘。且说庐传盛事，三个闲人眉寿。拣罢军员，归农押录，致政诚斋叟。只愁醉杀，螺江门外私酒。
[宋]杨万里,《好事近·月未到诚斋》,月未到诚斋，先到万花川谷。不是诚斋无月，隔一林修竹。如今才是十三夜，月色已如玉。未是秋光奇绝，看十五十六。
[宋]杨万里,《梅花》,花早春何力，香寒晓尽吹。月摇横水影，雪带入瓶枝。
[宋]杨万里,《过松源，晨炊漆公店六首》,後山勒水向东驰，却被前山勒向西。道是水柔无性气，急声声怒慢声悲。
[宋]杨万里,《过松源，晨炊漆公店六首》,政是行人肠断时，子规得得向人啼。若能泪得居人脸，始信春愁总为伊。
[宋]杨万里,《过松源，晨炊漆公店》,侧塞千山缝也无，上天下井万崎岖。昨朝曾过芙蓉渡，寻到溪源一线初。
[宋]杨万里,《过松源，晨炊漆公店》,山北溪声一路迎，山南溪响送人行。也知流向金陵去，若过金陵莫寄声。
[宋]杨万里,《过松源，晨炊漆公店》,后山勒水向东驰，却被前山勒向西。道是水柔无性气，急声声怒慢声悲。
[宋]杨万里,《过松源，晨炊漆公店》,日高谷底始微暄，岚翠依然透骨寒。说与行人忙底事，金鸡声里促银鞍。
[宋]杨万里,《过松源，晨炊漆公店》,莫言下岭便无难，赚得行人空喜欢。正入万山圈子里，一山放过一山拦。
[宋]杨万里,《过松源，晨炊漆公店》,正是行人肠断时，子规得得向人啼。若能泪得居人脸，始信春愁总为伊。
[宋]杨万里,《饮酒》,今日偶不饮，无事亦有思。偶然举一杯，事至我不知。展开全文岂独忘万事，此身亦如遗。此酒本何物，秫先麴还随。饭秫秪醒眼，嚼麴无醉时。秫麴偶相逢，清泉媒妁之。不知独何神，幻出忘世姿。庄周不须周，惠施不须施。贵贱与死生，不斋元自齐。我本非缙绅，金华牧羊儿。秪坐读诗礼，一出不得皈。归来今四年，似早其实迟。海中无蓬莱，蓬莱在酒池。今夕一杯酒，乘风驾云旗。犹遭世缘缚，未挂神武衣。
[宋]杨万里,《无题》,坐看胡孙上树头，旁人只恐堕深沟。渠侬狡狯何须教，说与旁人莫浪愁。
[宋]杨万里,《忆秦娥·新春早》,新春早。春前十日春归了。春归了。落梅如雪，野桃红小。老夫不管春催老。只图烂醉花前倒。花前倒。儿扶归去，醒来窗晓。
[宋]杨万里,《绝句》,枫老颜方少，山晴气及昏。旧贫今更甚，已冷幸犹暄。
[宋]杨万里,《读书》,读书不厌勤，勤甚倦且昏。不如卷书坐，人书两忘言。展开全文兴来忽开卷，径到百圣源。说悟本无悟，谈玄初未玄。当其会心处，只有一欣然。此乐谁为者，非我亦非天。自笑终未是，拨书枕头眠。
[宋]杨万里,《偶成》,珍禽饮盆池，将扇扑窗户。一声惊得飞，再声惊不去。
[宋]杨万里,《昭君怨·偶听松梢扑鹿》,偶听松梢扑鹿。知是沙鸥来宿。稚子莫喧哗。恐惊他。俄顷忽然飞去。飞去不知何处。我已乞归休。报沙鸥。
[宋]杨万里,《昭君怨 咏荷上雨》,午梦扁舟花底，香满西湖烟水。急雨打篷声，梦初惊。却是池荷跳雨，散了真珠还聚。聚作水银窝，泻清波。
[宋]杨万里,《山行》,山行两日厌荒凉，田少山多多更长。一望不曾亏碧草，半分何似借青秧？
[宋]杨万里,《秋怀》,随分哦诗足散愁，老怀何用更宜搜。聿来胥宇蚁移冗，无以为家燕入秋。展开全文盖世功名吹剑首，平生忧患浙矛头。从今归去便归去，未到无颜见白鸥。
[宋]杨万里,《闲居初夏午睡起》,梅子留酸软齿牙，芭蕉分绿与窗纱。展开全文日长睡起无情思，闲看儿童捉柳花。
[宋]杨万里,《夜坐》,欲雪天还惜，不风寒自生。灯摇无定影，火作始然声。展开全文又遣庭闱讯，悬知骨肉情。履端犹几日，有梦未归程。
[宋]杨万里,《夜坐》,夜永留清坐，诗臞称病客。溪鸣风处停，月湿露中松。展开全文喜事何曾梦，灯花诳杀侬。欲归归已得，归得却无悰。
[宋]杨万里,《夜坐》,背壁青灯劝读书，窥窗素月唤看渠。向来诸老端何似，未必千年便不如。展开全文春後春前双雪鬓，江南江北一茅庐。只愁夜饮无供给，小雨新肥半圃蔬。
[宋]杨万里,《武陵春·长铗归乎逾十暑》,长铗归乎逾十暑，不著鵕鸃冠。道是今年胜去年。特地减清欢。旧赐龙团新作祟，频啜得中寒。瘦骨如柴痛又酸。儿信问平安。
[宋]杨万里,《悯农》,稻云不雨不多黄，荞麦空花早着霜。已分忍饥度残岁，更堪岁里闰添长！
[宋]杨万里,《秋兴》,宿有青霞愿，惟应白鹭知。风烟聊晚望，山水入秋宜。展开全文老里还多病，贫中却剩诗。浪愁余热在，会自有凉时。
[宋]杨万里,《秋夜》,挑落寒灯一点青，方知斜月半窗明。无端一阵秋声起，唤作铜饼蟹眼鸣。
[宋]杨万里,《寒食上冢》,迳直夫何细，桥危可免扶。远山枫外淡，破屋麦边孤。展开全文宿草春风又，新阡去岁无。梨花自寒食，时节只愁予。
[宋]杨万里,《稚子弄冰》,稚子金盆脱晓冰，彩丝穿取当银钲。敲成玉磬穿林响，忽作玻璃碎地声。
[宋]杨万里,《新柳》,柳条百尺拂银塘，且莫深青只浅黄。未必柳条能蘸水，水中柳影引他长。
[宋]杨万里,《和仲良春晚即事》,几许春缯好，谁令绿遽深。风光曾著眼，时序只惊心。展开全文永日便月寝，怀怯若吟羁。春归犹作客，晴少更多阴。
[宋]杨万里,《和仲良春晚即事》,春在已愁热，夏来还解凉。一年又如许，万事更须忙。展开全文情薄忘花减，心危愿岁穰。平生只坐嬾，何药疗嵇康。
[宋]杨万里,《和仲良春晚即事》,欲与东风说，休吹随絮飞。吾行正无定，魂梦岂忘归。展开全文花暖能醺眼，山浓欲染衣。只嫌春巳老，此景也应稀。
[宋]杨万里,《和仲良春晚即事》,贫难聘欢伯，病敢跨连钱。梦岂花边到，春俄雨里迁。展开全文一犁关五秉，百箔候三眠。只有书生拙，穷年垦纸田。
[宋]杨万里,《和仲良春晚即事》,笋改斋前路，蔬眠雨後畦。晴江明处动，远橱看来齐。展开全文我语真雕朽，君诗妙斫泥。殷勤报春去，恰恰一莺啼。
[宋]杨万里,《新柳》,辇路金丝半欲垂，外间玉爪未渠开。上林柳色休多忆，更趁春风看一回。
[宋]杨万里,《春寒》,春寒尽解粟人肤，敢傍吾侪酒琖无？雨里杏花如半醉，抬头不起索人扶。
[宋]杨万里,《春寒》,阵阵风寒树树斜，不容老子出檐牙。绣帘半卷门偏启，深倚胡床远看花。
[宋]杨万里,《春寒》,风日晴暄一并来，桃花告报李花开。待君减尽衣裘了，夜半春寒特地回。
[宋]杨万里,《桑茶坑道中八首》,两边山束一溪风，尽日行程在井中。犹喜天围能里许，井中那得个宽通。
[宋]杨万里,《桑茶坑道中八首》,田塍莫笑细於椽，便是桑园与菜园。岭脚置锥留结屋，尽驱柿栗上山颠。
[宋]杨万里,《桑茶坑道中八首》,沙鸥数个点山腰，一足如钩一足翘。乃是山农垦斜崦，倚鉏无力政无聊。
[宋]杨万里,《桑茶坑道中八首》,下山入屋上山鉏，图得生涯总近居。桑眼未开先著椹，麦胎才茁便生须。
[宋]杨万里,《桑茶坑道中八首》,秧畴夹岸隔深溪，东水何缘到得西。溪面秪销横一视，水从空里过如飞。
[宋]杨万里,《桑茶坑道中八首》,蚕麰今岁十分强，催得农家日夜忙。已缚桁竿等新麦，更将了木撑欹桑。
[宋]杨万里,《桑茶坑道中八首》,晴明风月雨乾时，草满花堤水满溪。童子柳阴眠正著，一牛吃过柳阴西。
[宋]杨万里,《桑茶坑道中八首》,山根一径抱溪斜，片地才宽便数家。漫插漫成堤上柳，半开半落路旁花。
[宋]杨万里,《春游》,不知春向雨中回，只到春光未苦来。老子今晨偶然出，李花全落杏花开。
[宋]杨万里,《喜雨》,欲知一雨惬群情，听取溪流动地声。风乱万畴青锦褥，云摩千嶂翠瑶屏。展开全文行人隔水遥相语，立鹭摧枝忽自惊。岁岁只愁炊与酿，今愁无甑更无瓶。
[宋]杨万里,《夏日绝句》,不但春妍夏亦佳，随缘花草是生涯。鹿葱解插纤长柄，金凤仍开最小花。
[宋]杨万里,《山居》,鬓秃犹云少，书多却道穷。柴门疏竹处，茅屋万山中。展开全文幽梦时能忆，闲题底要工。不知蝉报夏，为复自吟风。
[宋]杨万里,《春阴》,春晴幸好却春阴，云意涔涔半欲霖。日色忽开云又合，急收碎影一帘金。
[宋]杨万里,《再和》,太空无壁不可幄，颠风莫动花肌薄。一春才有一日晴，帝里游人争出城。展开全文青天如水绿烟灭，晴与海棠成两绝。坐中宾主诗中仙，开口挥毫俱玉雪。清泉白石欠此翁，若为插脚鵷鹭丛。老眼作花花作晕，多惭猿鹤频相问。
[宋]杨万里,《再和》,三月阴晴顷刻分，晚来非午午非晨。闭门细草新蒲雨，过眼飞花落絮春。展开全文顾我江湖钓竿客，识君台阁步云人。柯山不患无人作，便合留中作近邻。
[宋]杨万里,《桂源铺》,万山不许一溪奔，栏得溪声日夜喧。到得前头山脚尽，堂堂溪水出前村。
[宋]杨万里,《夜雨》,幽人睡正熟，不知江雨来。惊风飒然起，声若山岳摧。展开全文起坐不复寐，万感集老怀。忆年十四五，读书松下斋。寒夜耿难晓，孤吟悄无侪。虫语一灯寂，鬼啼万山哀。雨声正如此，壮心滴不灰。即今踰知命，已先十年衰。不知後此者，壮心肯更回。旧学日蔬芜，书册久尘埃。圣处与天似，而我老相催。坐念慨未已，东窗晨光开。
[宋]杨万里,《闲居初夏午睡起二绝句》,松阴一架半弓苔，偶欲看书又懒开。戏掬清泉洒蕉叶，儿童误认雨声来。
[宋]杨万里,《初入淮河四绝句》,船离洪泽岸头沙，人到淮河意不佳。何必桑乾方是远，中流以北即天涯！
[宋]杨万里,《初入淮河四绝句》,刘岳张韩宣国威，赵张二相筑皇基。长淮咫尺分南北，泪湿秋风欲怨谁。
[宋]杨万里,《初入淮河四绝句》,两岸舟船各背驰，波痕交涉亦难为。只余鸥鹭无拘管，北去南来自在飞。
[宋]杨万里,《初入淮河四绝句》,中原父老莫空谈，逢著王人诉不堪。却是归鸿不能语，一年一度到江南。
[宋]杨万里,《初夏睡起》,梅子流酸溅齿牙，芭蕉分绿上窗纱。日长睡起无情思，闲看儿童捉柳花。
[宋]杨万里,《自遣》,莫将一病苦忧煎，山尚能游石可眠。匹似病风兼病脚，老夫犹是地行仙。
[宋]杨万里,《石榴》,深著红蓝染暑裳，琢成纹玳敌秋霜。半含笑里清冰齿，忽绽吟边古锦囊。展开全文雾縠作房珠作骨，水精为醴玉为浆。刘郎不为文园渴，何苦星槎远取将。
[宋]杨万里,《探梅》,春榜梅梢瘦处回，小花未忍折将来。却缘久住成幽事，剩看南枝一度开。
[宋]杨万里,《探梅》,山间幽步不胜奇，政是深寒浅暮时。一树梅花开一朵，恼人偏在最高枝。
[宋]杨万里,《插秧歌》,田夫抛秧田妇接，小儿拔秧大儿插。笠是兜鍪蓑是甲，雨从头上湿到胛。展开全文唤渠朝餐歇半霎，低头折腰只不答。秧根未牢莳未匝，照管鹅儿与雏鸭。
[宋]杨万里,《不寐》,脚底神通也自强，三更报我有飞霜。人言冬夜长如岁，不寐方知岁未长。
[宋]杨万里,《春晴怀故园海棠》,竹边台榭水边亭，不要人随只独行。乍暖柳条无气力，淡晴花影不分明。展开全文一番过雨来幽径，无数新禽有喜声。只欠翠纱红映肉，两年寒食负先生。
[宋]杨万里,《春晴怀故园海棠》,故园今日海棠开，梦入江西锦绣堆。万物皆春人独老，一年过社燕方回。展开全文似青似白天浓淡，欲堕还飞絮往来。无那风光餐不得，遣诗招入翠琼杯。
[宋]杨万里,《夏夜追凉》,夜热依然午热同，开门小立月明中。竹深树密虫鸣处，时有微凉不是风。
[宋]杨万里,《过百家渡四绝句》,出得城来事事幽，涉湘半济值渔舟。也知渔父赴鱼急，翻著春衫不里头。
[宋]杨万里,《过百家渡四绝句》,园花落尽路花开，白白红红各自媒。莫问早行奇绝处，四方八面野香来。
[宋]杨万里,《过百家渡四绝句》,柳子祠前春已残，新晴特地却春寒。疏篱不与花为护，只为蛛丝作网竿。
[宋]杨万里,《过百家渡四绝句》,一晴一雨路乾湿，半淡半浓山叠重。远草平中见牛背，新秧疏处有人踪。
[宋]杨万里,《落花》,红紫成泥泥作尘，颠风不管惜花人。落花辞树虽无语，别倩黄鹂告许春。
[宋]杨万里,《蜡梅》,栗玉圆雕蕾，金锺细著行。来从真蜡国，自号小黄香。展开全文夕吹撩寒馥，晨曦透暖光。南枝本同姓，唤我作它扬。
[宋]杨万里,《蜡梅》,天向梅梢别出奇，国香未许世代知。殷懃滴蜡缄封却，偷被霜风折一枝。
[宋]杨万里,《巳未春日山居杂兴十二解》,今岁春迟雨亦然，生愁无水打秧田。不消三日如麻脚，线样溪流浪拍天。
[宋]杨万里,《巳未春日山居杂兴十二解》,半月春晴探物华，山园走得脚酸麻。从教三日风和雨，闭户烧香不看花。
[宋]杨万里,《巳未春日山居杂兴十二解》,海棠雨後不胜佳，子细看来不是花。西子织成新样锦，清晨濯出锦江霞。
[宋]杨万里,《巳未春日山居杂兴十二解》,百舌殷懃报晓晴，花梢做出百般声。饶渠学遍山禽语，至竟何曾学得莺。
[宋]杨万里,《巳未春日山居杂兴十二解》,海棠重叶更妖斜，青帝翻腾别一家。格外出奇人不识，大红抹利小莲花。
[宋]杨万里,《巳未春日山居杂兴十二解》,春寒偏勒牡丹迟，晚似常年半月期。上巳清明同一日，那时恰好放花枝。
[宋]杨万里,《巳未春日山居杂兴十二解》,手种花王五百窠，半来枯瘁半萌芽。东风未要都开了，每日教开三两花。
[宋]杨万里,《巳未春日山居杂兴十二解》,金作林檎花绝穠，十年花少怨东风。即今遍地栾枝锦，不则梢头几点红。
[宋]杨万里,《巳未春日山居杂兴十二解》,寒久花迟也大奇，雨膏饱足土膏肥。牡丹芍药君须记，管取花房二尺围。
[宋]杨万里,《巳未春日山居杂兴十二解》,月影云光学镀金，好风不肯碎花阴。人言春色醲於酒，不醉衰容只醉心。
[宋]杨万里,《巳未春日山居杂兴十二解》,半晴半雨半暄凉，拖带春光未要忙。为报州家兼县里，五乡改作万花乡。
[宋]杨万里,《巳未春日山居杂兴十二解》,一春雨脚滞东园，柳绊花牵不暂闲。今日酽晴天气好，杖藜看水更看山。
[宋]杨万里,《晚步》,晚暑无凉可得寻，小风一点尉人心。斜阳碎入高榕叶，翻作青瑶覆作金。
[宋]杨万里,《晚步》,清水芙蓉未肯开，暑天花草底差排。鹿葱金凤何为者，也得园亭护两阶。
[宋]杨万里,《晚步》,半疋轻烟束翠山，一梳寒月印青天。生憎野烧无端甚，直上高梀香霭边。
[宋]杨万里,《南溪早春》,还家五度见春容，长被春容恼病翁。高柳下来垂处绿，小桃上去末梢红。展开全文卷帘亭馆酣酣日，放杖溪山款款风。更入新年足新雨，去年未当好时丰。
[宋]杨万里,《伤春》,准拟今春乐事浓，依然枉却一东风。年年不带看花眼，不是愁中即病中。
[宋]杨万里,《雪晴》,银色三千界，瑶林一万重。新晴天嫩绿，落照雪轻红。展开全文儿劣敲冰柱，身清堕蕊宫。何须师鲍谢，诗在玉虚中。
[宋]杨万里,《雪晴》,天公有诏放朝晴，排遣云师嬾未行。头上忽张青玉伞，海东涌出紫金钲。展开全文雪山冰谷居然暖，银屋瑶台分外明。二十四船人笑语，寒声一变作春声。
[宋]杨万里,《小雨》,雨来细细复疏疏，纵不能多不肯无。似妒诗人山入眼，千峰故隔一帘珠。
[宋]杨万里,《小雨》,雨才放脚又还无，叶上萧萧半霎余。贮得千珠无点漏，丝窠元自不胜疏。
[宋]杨万里,《寒食雨中，同舍约游天竺，得十六绝句呈陆务》,游山不合作前期，便被山灵圣得知。只等五更倾一雨，三更犹是月明时。
[宋]杨万里,《寒食雨中，同舍约游天竺，得十六绝句呈陆务》,笋舆冲雨复冲泥，一径深深只觉迟。孤塔忽从云外出，寺门渐近报侬知。
[宋]杨万里,《寒食雨中，同舍约游天竺，得十六绝句呈陆务》,住山何敢望他僧，只是游山也不曾。可惜一条杉桧路，都将湿丁不教行。
[宋]杨万里,《寒食雨中，同舍约游天竺，得十六绝句呈陆务》,破雨游山也莫嫌，却缘山色雨中添。人家屋里生松树，穿出茅檐却覆檐。
[宋]杨万里,《寒食雨中，同舍约游天竺，得十六绝句呈陆务》,小溪曲曲乱山中，嫩水溅溅一线通。两岸桃花总无力，斜红相倚卧春风。
[宋]杨万里,《寒食雨中，同舍约游天竺，得十六绝句呈陆务》,老桧如憧翠接连，山茶作塔绿萦缠。山僧相识浑相忘，不到山中十五年。
[宋]杨万里,《寒食雨中，同舍约游天竺，得十六绝句呈陆务》,三峰小石一方池，下有机泉仰面飞。坐看跳珠复抛玉，忽然一喷与檐齐。
[宋]杨万里,《寒食雨中，同舍约游天竺，得十六绝句呈陆务》,清远溪中小闸头，遮拦溪水不教流。山僧为我放一板，溅雪奔雷怒未休。
[宋]杨万里,《寒食雨中，同舍约游天竺，得十六绝句呈陆务》,城里哦诗枉断髭，山中物物是诗题。欲将数句了天竺，天竺前头更有诗。
[宋]杨万里,《寒食雨中，同舍约游天竺，得十六绝句呈陆务》,忽见金丝嫋绮疏，又惊寒食到来初。不知折尽西湖柳，插遍长安万户无。
[宋]杨万里,《寒食雨中，同舍约游天竺，得十六绝句呈陆务》,禅房寂寂水潺潺，涧草岩花点缀间。忽有仙禽发奇响，频伽来自补陀山。
[宋]杨万里,《寒食雨中，同舍约游天竺，得十六绝句呈陆务》,雨里匆匆怨出郊，晴时不出却谁教。西湖北畔名园里，无数桃花只见梢。
[宋]杨万里,《寒食雨中，同舍约游天竺，得十六绝句呈陆务》,户户游春不放春，只愁春去不愁贫。今朝道是游人少，处处园亭处处人。
[宋]杨万里,《初寒》,欲雨还晴又作阴，添衣已减却重寻。绝知不晚新寒到，更用先来破客心。
[宋]杨万里,《寒食雨中，同舍约游天竺，得十六绝句呈陆务》,若道寻春被雨催，如何随处两三杯。晚晴晓雨如翻手，有底亏侬不好来。
[宋]杨万里,《寒食雨中，同舍约游天竺，得十六绝句呈陆务》,万顷湖光一片春，何须割破损天真。却将葑草分疆界，葑外垂杨属别人。
[宋]杨万里,《寒食雨中，同舍约游天竺，得十六绝句呈陆务》,轿顶花枝尽闹装，游人未暮已心忙。无端更被千株柳，展取苏堤分外长。
[宋]杨万里,《闷歌行十二首》,山行旧路不堪重，及泛湖波又阻风。世上舟车无一稳，乾坤可是剩诗翁?
[宋]杨万里,《闷歌行十二首》,同列诸公总劝予，归时功莫过重湖。婺源五岭祈门峡，今是危涂是坦涂?
[宋]杨万里,《闷歌行十二首》,一夜颠风翻却天，簸将白浪到天边。康郎尚自无根脚，斗大洲头却系船。
[宋]杨万里,《闷歌行十二首》,问来邬子到南康，水路都来两日强。屈指行程谁道远？如今不敢问都昌。
[宋]杨万里,《闷歌行十二首》,书策看来已觉烦，诗篇厌了更休论。客心未便无安顿，试数油窗雨点痕。
[宋]杨万里,《闷歌行十二首》,一风抛起万琼楼，几子康郎总掉头。莫怕浪高洲尽没，海船下碇并无洲。
[宋]杨万里,《闷歌行十二首》,新诗哦罢倦来眠，蝴蝶飞游八极边。船外风涛如霹雳，一声不到睡乡天。
[宋]杨万里,《闷歌行十二首》,湖心何许有人烟，上下双天两点山。犬吠鸡鸣四船里，旋成水国一家村。
[宋]杨万里,《闷歌行十二首》,船上犹余一日粮，湖心粮尽籴何乡。仙家辟谷从谁学，明日无炊即秘方。
[宋]杨万里,《闷歌行十二首》,南人方理北归舟，北地风来便作愁。不道北船等多日，北风不作不成休。
[宋]杨万里,《闷歌行十二首》,大风动地卷波头，索酒频添醉未休。不判明朝教作病，却图今夕要忘愁。
[宋]杨万里,《闷歌行十二首》,风力掀天浪打头，只须一笑不须愁。近看两日远三月，气力穷时会自休。
[宋]杨万里,《过上湖岭，望招贤江南北山四首》,远山高绝近山低，未必低山肯下伊。定是远山矜狡狯，跳青涌碧角幽奇。
[宋]杨万里,《过上湖岭，望招贤江南北山四首》,岭下看山似伏涛，见人上岭旋争豪。一登一陟一回顾，我脚高时他更高。
[宋]杨万里,《过上湖岭，望招贤江南北山四首》,一水横拖两岸峰，千痕万摺碧重重。谁言老子经行处，身在江山障子中。
[宋]杨万里,《过上湖岭，望招贤江南北山四首》,晓日秋山破格奇，青红明灭舞清漪。画工著色饶渠巧，便有此容无此姿。
[宋]杨万里,《庚戍正月三，约同舍游西湖十首》,不到西湖又两年，西湖风物故依然。道旁松桧俱无羔，笑我重来雪满颠。
[宋]杨万里,《庚戍正月三，约同舍游西湖十首》,春光欲动意犹迟，未许游人浪见伊。只有梅花藏不得，隔篱穿竹出横枝。
[宋]杨万里,《庚戍正月三，约同舍游西湖十首》,黄金牓揭集芳园，只隔墙头便是天。西母云车寒未降，莺花作意辨新年。
[宋]杨万里,《庚戍正月三，约同舍游西湖十首》,南北高峰巧避人，旋生云雾半腰横。縰然遮得青苍面，玉塔双尖分外明。
[宋]杨万里,《庚戍正月三，约同舍游西湖十首》,下笁泉从上笁来，前波後浪紧相催。泉声似说西湖好，流到西湖不要回。
[宋]杨万里,《庚戍正月三，约同舍游西湖十首》,补种杉松迳已成，泥乾尘净正堪行。草芽并作伤心碧，只欠先生屐子声。
[宋]杨万里,《庚戍正月三，约同舍游西湖十首》,上竺诸峰深复深，一重一掩翠云衿。只言人迹无来路，动地锺声与梵音。
[宋]杨万里,《庚戍正月三，约同舍游西湖十首》,家家砌下过清泉，寺寺云边占碧山。走马来看已心醒，更教选胜佳中间。
[宋]杨万里,《庚戍正月三，约同舍游西湖十首》,树生石上土全无，只见青葱不见枯。好在冷泉亭下水，为渠凭槛数游鱼。
[宋]杨万里,《庚戍正月三，约同舍游西湖十首》,闸住清泉似镜平，闸开奔浪作潮声。放开一板还收去，依旧穿沙绕石行。
[宋]杨万里,《次日醉归》,日晚颇欲归，主人若见留。我非不能饮，老病怪觥筹。展开全文人意不可违，欲去且复休。我醉彼自止，醉亦何足愁。归路意昏昏，落日在岭陬。竹里有人家，欲憩聊一投。有叟喜我至，呼我为君候。造以我非是，俛笑仍掉头。机心久巳尽，犹有不平鸥。田父亦外我，我老谁与游。
[宋]杨万里,《晚风》,晚日暄温稍霁威，晚风豪横大相欺。作寒作冷何须怒？来日一霜谁不知。
[宋]杨万里,《晚风》,晚风不许鉴清漪，却许重帘到地垂。平野无山遮落日，西窗红到月来时。
[宋]杨万里,《行路难五首》,君不见河汤花，今如泥土昔如霞。君不见武昌柳，春作金丝秋作帚。展开全文人生马耳射东风，柳色桃花却长久。秦时东陵千户侯，华虫被体腰苍璆。汉初沛邑刀笔吏，折腰如磬头枪地。萧相厥初谒邵平，中廷百拜百不应。邵平後来谒萧相，故侯一拜一惆怅。万事反覆何所无，二子岂是大丈夫。穷通流坎皆偶尔，搏扶未必贤枪榆。华胥别是一天地，醉乡何曾有生死。侬欲与君归去来，千愁万恨付一杯。
[宋]杨万里,《行路难五首》,老夫少时不信老，长笑老人恃年少。如今老矣不笑人，却被少年开口笑。展开全文少年何苦笑老人，老人旧日颜如春。兴来百琖山隤玉，醉後千篇笔有神。自古圣贤皆白骨，谁道今人不见古时月。孔子盗跖俱尘埃，杜陵老人今亦安在哉。
[宋]杨万里,《行路难五首》,黄金筑台赐白璧，车前八驺门列戟。彻侯万户秩万石，珠户玉房贮倾国。展开全文傅呼一声万人开，将军相国天上来。不知道旁雍门子，已叹麇尘登高台。雍门解遣孟尝泣，孟尝不泣渠何急。只知富贵如云浮，不知贫贱饥死寒死愁不愁。
[宋]杨万里,《行路难五首》,长门陈阿娇，却要一生金屋贮娇饶。长信班婕妤，却要一生纨扇从玉车。展开全文妾心秪作专房地，别人亦有承恩意。妾心不肯著别人，君心还肯如妾心。春风秋月浑不管，花落花开空自怨。千秋万岁一笑休，月明空照古人愁。
[宋]杨万里,《行路难五首》,造化小儿不耐闲，阿兄阿姊一似颠。两手双弄赤白丸，来来去去绕青天。展开全文赤丸才向西山没，白丸又向东山出。只销三万六千回，雪色少年成皱铁。铁色头须却成雪双丸，绕从地下复上天，少年一入地下更不还。日日喜欢能几许，况有烦恼无喜欢。莫言酒不到刘伶坟上土，刘伶在时一醉曾三年。明珠一百斛，更添百斛也只心不足。侯印十九枚，更添一倍也只眉不开。先生笑渠不行乐，莫教人笑先生错。
[宋]杨万里,《三江小渡》,溪水将桥不复回，小舟犹倚短篙开。交情得似山溪渡，不管风波去又来。
[宋]杨万里,《感兴》,看书已怪短檠灯，觅句犹锵涧水声。诗瘦近来惟有骨，可怜辛苦为虚名。
[宋]杨万里,《感兴》,行役忘衰暮，逢春感物华。一来梅岭外，三见木绵花。展开全文山鹿宁游市，江鸥本卧沙。红尘无了日，白发未还家。
[宋]杨万里,《感兴》,去国还家一岁阴，凤山锦水更登临。别来蛮触几百战，险尽山川多少心。展开全文何似闲人无藉在，不妨冷眼看升沉。荷花正闹莲蓬嫩，月下松醪且满斟。
[宋]杨万里,《晚晴》,日光射雪雪透红，雪光射日日吐虹。何人铸银作大地，万象都入银光中。展开全文诗翁两眼老病里，爱看晚晴聊仰视。眼晴空花忽乱起，紫晕一轮三万里。
[宋]杨万里,《晓起》,霜挟清寒冻杀人，袖中十指怯头巾。金篦落地拾不得，却是穿窗晓日痕。
[宋]杨万里,《走笔和张功父玉照堂十绝》,健青新走一梢长，外月东风引得狂。定自今番春色里，新枝别样占年光。
[宋]杨万里,《走笔和张功父玉照堂十绝》,年年春信遣人疑，赚出诗人枉觅诗。著意探梅偏不发，月斜偶见一横枝。
[宋]杨万里,《走笔和张功父玉照堂十绝》,騃女痴儿总爱梅，道人衲子亦争栽。何如雪後琼瑶迹，印记诗人独自来。
[宋]杨万里,《走笔和张功父玉照堂十绝》,梅诗脱草巳流傅，要赴梅前更雪前。唤醒诚斋山里梦，落英如雪枕砖眠。
[宋]杨万里,《走笔和张功父玉照堂十绝》,红红紫紫尽纭纭，韵处终输廋岭君。未说王花水雪骨，新阴先绿半春云。
[宋]杨万里,《走笔和张功父玉照堂十绝》,常年十月未花开，雪片今年九月回。便有早梅随早雪，一枝笑看万花摧。
[宋]杨万里,《走笔和张功父玉照堂十绝》,今岁略无霜报寒，忽然一夜雪漫漫。雪花要作梅花地，十月早梅和雪看。
[宋]杨万里,《走笔和张功父玉照堂十绝》,老见千花眼便昏，忆梅长为赋招魂。只今身住西湖上，不羡淮南岭上村。
[宋]杨万里,《走笔和张功父玉照堂十绝》,玉照堂中沦早茶，下临溪水织纹纱。十诗小试春风手，催发溪梅两岸花。
[宋]杨万里,《走笔和张功父玉照堂十绝》,老嬾狂吟不要工，爱君七字晋唐风。更烦傅语梅花道，火急齐开小至中。
[宋]杨万里,《初夏即事十二解》,莲叶头巾道样裁，仙桃扇子午时回。扑蝇堕地犹能施，闭合生尘底处来。
[宋]杨万里,《初夏即事十二解》,瑞香端合谱离骚，有子傅芳韵亦高。失却薰笼红锦被，化为矮树紫樱桃。
[宋]杨万里,《初夏即事十二解》,百日田乾田父愁，只销一雨百无忧。更无人惜田中水，放下清溪恣意流。
[宋]杨万里,《初夏即事十二解》,傱教节序暗相催，历日尘生懒看来。却是石榴知立夏，年年此日一花开。
[宋]杨万里,《初夏即事十二解》,槛中红药趁春归，瓶里苛留三两枝。一片落来能恋我，叶梢阁住不教飞。
[宋]杨万里,《初夏即事十二解》,密有花红绿剌长，似来作伴石榴芳。金樱身子玫瑰脸，更吃饧枝蜜果香。
[宋]杨万里,《初夏即事十二解》,玉磬金锺天半鸣，梦中惊我起来听。万松花上三更雨，政事堂中有此声。
[宋]杨万里,《初夏即事十二解》,东渚西陂万马奔，浪花吞尽旧波痕。山童莫扫中庭水，要写钱钱雨点纹。
[宋]杨万里,《初夏即事十二解》,更无一个子规啼，寂寂空山花自飞。啼得春归他便去，元来不是劝人归。
[宋]杨万里,《初夏即事十二解》,柳外花梢啼乱莺，行人过尽不曾听。得人听处君知麽，天欲明时第一声。
[宋]杨万里,《初夏即事十二解》,狭斜只解赏春红，秋菊冬梅不负公。我道四时俱富贵，一杯催唤藕花风。
[宋]杨万里,《初夏即事十二解》,王家尘柄绿琼香，萱草偷来柄更长。藏却柿红缨扫子，菖蒲节里放风光。
[宋]杨万里,《春兴》,窗底梅花瓶底老，瓶边破砚梅边好。诗人忽然诗兴来，如何见砚不见梅。展开全文急磨玄圭染霜纸，撼落花须浮砚水。诗成字字梅样香，却把春风寄谁子。
[宋]杨万里,《春兴》,著尽工夫是化工，不关春雨更春风。已拼腻粉涂双蝶，更费雌黄滴一蜂。
[宋]杨万里,《至後入城道中杂兴十首》,至後寒梅未苦繁，腊前暖蝶已偷还。隔林日射池光动，碎却池中倒影山。
[宋]杨万里,《至後入城道中杂兴十首》,大熟仍教得大晴，今年又是一升平。升平不在箫韶里，只在诸村打稻声。
[宋]杨万里,《至後入城道中杂兴十首》,问渠田父定无饥，却道官人那得知。未送太仓新玉粒，敢先云子滑流匙。
[宋]杨万里,《至後入城道中杂兴十首》,畦蔬甘似卧沙羊，正为新经几夜霜。芦菔过拳菘过膝，北风一路菜羹香。
[宋]杨万里,《至後入城道中杂兴十首》,长亭阿姥短亭翁，探借桃花作面红。酒熟自尝仍自卖，一生割据醉乡中。
[宋]杨万里,《至後入城道中杂兴十首》,丰年物物总欣驩，不但人和畜亦蕃。簸处金肤肥彘母，春余珠屑饱鸡孙。
[宋]杨万里,《至後入城道中杂兴十首》,山路肩舆倦仆夫，家兄为我酒频沽。卖薪人散知城近，啼柳乌忙觉日脯。
[宋]杨万里,《至後入城道中杂兴十首》,谁练苕花作雪茸，更将枫叶染猩红。姮娥不认推青女，青女又还推化工。
[宋]杨万里,《至後入城道中杂兴十首》,忽见轻绡三两重，横遮万丈翠屏风。老夫细熨蒙松眼，却是青原隐雾中。
[宋]杨万里,《至後入城道中杂兴十首》,春时宿处雨浪浪，至後重投张氏庄。际晚乌银何许买，夕阳特地恋寒窗。
[宋]杨万里,《雨夜》,岁晚能无感，诗成只独哦。萤光寒欲淡，秋雨暮偏多。展开全文伴老贫无恙，留愁酒肯麽。吟虫将落叶，为我拍还歌。
[宋]杨万里,《梨》,挂冠大谷肯于时，飣坐风流特地奇。骨里馨香衣不隔，胸中水雪齿偏知。展开全文卖浆碎捣琼为汁，解甲方怜玉作肌。老子醉来浑谢客，见渠倒屣只嫌迟。
[宋]杨万里,《柳絮》,寒勒花迟却速残，暖将絮过忽吹还。雪翻霁日光风急，球衮回廊曲榭闲。展开全文万里云天皆去处，群飞踪迹恣中间。道渠催得春阑著，春不缘渠独不阑。
[宋]杨万里,《初秋戏作山居杂兴俳体十二解》,暑入秋来午更强，风排两遣晓差凉。如何遶砌千枝蕙，只是开门一阵香。
