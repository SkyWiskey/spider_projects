[宋]范仲淹,《渔家傲·塞下秋来风景异》,塞下秋来风景异，衡阳雁去无留意。四面边声连角起。千嶂里，长烟落日孤城闭。浊酒一杯家万里，燕然未勒归无计，羌管悠悠霜满地。人不寐，将军白发征夫泪。
[宋]范仲淹,《苏幕遮·碧云天》,碧云天，黄叶地，秋色连波，波上寒烟翠。山映斜阳天接水，芳草无情，更在斜阳外。展开全文黯乡魂，追旅思，夜夜除非，好梦留人睡。明月楼高休独倚，酒入愁肠，化作相思泪。
[宋]范仲淹,《江上渔者》,江上往来人，但爱鲈鱼美。君看一叶舟，出没风波里。
[宋]范仲淹,《御街行·纷纷坠叶飘香砌》,纷纷坠叶飘香砌，夜寂静、寒声碎。真珠帘卷玉楼空，天淡银河垂地。展开全文年年今夜，月华如练，长是人千里。愁肠已断无由醉，酒未到、先成泪。残灯明灭枕头敧，谙尽孤眠滋味。都来此事，眉间心上，无计相回避。
[宋]范仲淹,《御街行·纷纷堕叶飘香砌》,纷纷堕叶飘香砌。夜寂静、寒声碎。真珠帘卷玉楼空，天淡银河垂地。年年今夜，月华如练，长是人千里。愁肠已断无由醉。酒未到、先成泪。残灯明灭枕头欹。谙尽孤眠滋味。都来此事，眉间心上，无计相回避。
[宋]范仲淹,《定风波·罗绮满城春欲暮》,罗绮满城春欲暮。百花洲上寻芳去。浦映□花花映浦。无尽处。恍然身入桃源路。莫怪山翁聊逸豫。功名得丧归时数。莺解新声蝶解舞。天赋与。争教我悲无欢绪。
[宋]范仲淹,《无题》,十口相将泛巨川，来时暖热去凄然。关津若要知名姓，定是孤儿寡妇船。
[宋]范仲淹,《和章岷從事斗茶歌》,年年春自东南来，建溪先暖冰微开。溪边奇茗冠天下，武夷仙人從古栽。展开全文新雷昨夜发何处，家家嬉笑穿云去。露牙错落一番荣，缀玉含珠散嘉树。终朝采掇未盈襜，唯求精粹不敢贪。研膏焙乳有雅製，方中圭兮圆中蟾。北苑将期献天子，林下雄豪先斗美。鼎磨云外首山铜，瓶携江上中泠水。黄金碾畔绿尘飞，紫玉瓯心雪涛起。斗余味兮轻醍醐，斗余香兮蒲兰芷。其间品第胡能欺，十目视而十手指。胜若登仙不可攀，轮同降将无穷耻。于嗟天产石上英，论功不愧阶前蓂。众人之浊我可清，千日之醉我可醒。屈原试与招魂魄，刘伶却得闻雷霆。卢仝敢不歌，陆羽须作经。森然万象中，焉知无茶星。商山丈人休茹芝，首阳先生休采薇。长安酒价减千万，成都药市无光辉。不如仙山一啜好，泠然便欲乘风飞。君莫羡花间女郎祇斗草，赢得珠玑满斗归。
[宋]范仲淹,《剔银灯 与欧阳公席上分题》,昨夜因看蜀志，笑曹操孙权刘备。用尽机关，徒劳心力，只得三分天地。屈指细寻思，争如共、刘伶一醉？人世都无百岁。少痴騃、老成尪悴。只有中间，些子少年，忍把浮名牵系？一品与千金，问白发、如何回避？
[宋]范仲淹,《游庐山》,五老闲游依舳舻，碧梯云径好和途。云开瀑影千门挂，雨过松簧十里铺。展开全文客爱往来何所得，僧言荣辱此间无。从今愈识逍遥旨，一听升沉造化炉。
[宋]范仲淹,《出守桐庐道中十绝》,陇上带经人，金门齿谏臣。雷霆日有犯，始可报君亲。
[宋]范仲淹,《出守桐庐道中十绝》,君恩泰山重，尔命鸿毛轻。一意惧千古，敢怀妻子荣。
[宋]范仲淹,《出守桐庐道中十绝》,妻子屡牵衣，出门投祸机。宁知白日照，犹得虎符归。
[宋]范仲淹,《出守桐庐道中十绝》,天阍变化地，所好必真龙。轲意正迂阔，悠然轻万锺。
[宋]范仲淹,《出守桐庐道中十绝》,万锺谁不慕，意气满堂金。必若枉此道，伤哉非素心。
[宋]范仲淹,《出守桐庐道中十绝》,素心爱云水，此日东南行。笑解尘缨处，沧浪无限清。
[宋]范仲淹,《出守桐庐道中十绝》,沧浪清可爱，白鸟鉴中飞。不信有京洛，风尘化客衣。
[宋]范仲淹,《出守桐庐道中十绝》,风尘日已远，郡枕子陵溪。始见神龟乐，优优尾在泥。
[宋]范仲淹,《野色》,非烟亦非雾，羃羃映楼台。白鸟忽点破，夕阳还照开。展开全文肯随芳草歇，疑逐远帆来。谁谓山公意，登高醉始回。
[宋]范仲淹,《武夷茶歌》,年年春自东南来，建溪先暖冰微开。溪边奇茗冠天下，武夷仙人从古栽。
[宋]范仲淹,《和运使舍人观潮》,把酒问东溟，潮從何代生。宁非天吐纳，长逐月亏盈。展开全文暴怒中秋势，雄豪半夜声。堂堂云阵合，屹屹雪山行。海面雷霆聚，江心瀑布横。巨防连地震，群楫望风迎。踊若蛟龙斗，奔如雨雹惊。来知千古信，回见百川平。破浪功难敌，驱山力可并。伍胥神不泯，凭此发威名。
[宋]范仲淹,《和运使舍人观潮》,何处潮偏盛，钱唐无与俦。谁能问天意，独此见涛头。展开全文海浦吞来尽，江城打欲浮。势雄驱岛屿，声怒战貔貅。万叠云才起，千寻练不收。长风方破浪，一气自横秋。高岸惊先裂，群源怯倒流。腾凌大鲲化，浩荡六鳌游。北客观犹惧，吴儿弄弗忧。子胥忠义者，无覆巨川舟。
[宋]范仲淹,《瀑布》,迥与众流异，发源高更孤。下山犹直在，到海得清无。展开全文势斗蛟龙恶，声吹雨雹粗。晚来云一色，诗句自成图。
[宋]范仲淹,《萧洒桐庐郡十绝》,萧洒桐庐郡，乌龙山霭中。使君无一事，心共白云空。
[宋]范仲淹,《萧洒桐庐郡十绝》,萧洒桐庐郡，开轩即解颜。劳生一何幸，日日面青山。
[宋]范仲淹,《萧洒桐庐郡十绝》,萧洒桐庐郡，全家长道情。不闻歌舞事，绕舍石泉声。
[宋]范仲淹,《萧洒桐庐郡十绝》,萧洒桐庐郡，公馀午睡浓。人生安乐处，谁复问千锺。
[宋]范仲淹,《萧洒桐庐郡十绝》,萧洒桐庐郡，家家竹隐泉。令人思杜牧，无处不潺湲。
[宋]范仲淹,《萧洒桐庐郡十绝》,萧洒桐庐郡，春山半是茶。新雷还好事，惊起雨前芽。
[宋]范仲淹,《萧洒桐庐郡十绝》,萧洒桐庐郡，千家起画楼。相呼采莲去，笑上木兰舟。
[宋]范仲淹,《萧洒桐庐郡十绝》,萧洒桐庐郡，清潭百丈馀。钓翁应有道，所得是嘉鱼。
[宋]范仲淹,《萧洒桐庐郡十绝》,萧洒桐庐郡，身闲性亦灵。降真香一炷，欲老悟黄庭。
[宋]范仲淹,《萧洒桐庐郡十绝》,萧洒桐庐郡，严陵旧钓台。江山如不胜，光武肯教来。
[宋]范仲淹,《和葛闳寺丞接花歌》,江城有卒老且贫，憔悴抱关良苦辛。众中忽闻语声好，知是北来京洛人。展开全文我试问云何至是，欲语汍澜堕双泪。斯须收泪始能言，生自东都富贵地。家有城南锦绣园，少年止以花为事。黄金用尽无他能，却作琼林苑中吏。年年中使先春来，晓宣口敕修花台。奇芬异卉百馀品，求新换旧争栽培，犹恐君王厌颜色，群芳祇似寻常开。幸有神仙接花术，更向都城求绝匹。梁王苑衷索妍姿，石氏园中搜淑质。金刀玉尺裁量妙，香膏腻壤弥缝密。回得东皇造化工，五色敷华异平日。一朝宠爱归特丹，千花相笑妖饶难。窃药常娥新换骨，婵娟不似人间看。太平天子春游好，金明柳色笼黄道。道南楼殿五云高，钧天捧上蓬莱岛。四边桃李不胜春，何况花王对玉宸。国色精明动韶景，天香旖旎飘芳尘。特奏霓裳羽衣曲，千官献寿罗星辰。兑悦临轩逾数刻，花吏此时方得色。白银红锦满牙床，拜赐仗前生羽翼。惟观风景不忧身，一心岁岁供春职，中途得罪情多故，刻木在前何敢诉。窜来江外知几年，骨肉无音雁空度。北人情况异南人，萧洒溪山苦无趣。子规啼处血为花，黄梅熟时雨如雾。多愁多恨信伤人，今年不及去年身。目昏耳重精力减，复有乡心难具陈。我闻此语聊悒悒，近曾侍從班中立。朝违日下暮天涯，不学尔曹向隅泣。人生荣辱如浮云，悠悠天地胡能执。贾谊文才动汉家，当时不免来长沙。幽求功业开元盛，亦作流人过梅岭。我无一事逮古人，谪官却得神仙境。自可优优乐名教，曾不恓恓吊形影。接花之技尔则奇，江乡卑湿何能施。吾皇又诏还淳朴，组绣文章皆弃遗。上林将议赐民畋，似昔繁华徒尔为。西都尚有名园处，我欲抽身希白傅。一日天恩放尔归，相逐栽花洛阳去。
[宋]范仲淹,《九日》,欲赋前贤九日诗，茱萸相斗一枝枝。可怜宋玉情无限，争似陶潜醉不知。展开全文绿鬓爱随风景变，黄华能与岁寒期。登高回处狂多少，笑杀襄阳拍手儿。
[宋]范仲淹,《句》,劝君莫过南充路，恐被冯休笑一番。
[宋]范仲淹,《句》,金山寺近尘埃绝，铁瓮城高气象雄。
[宋]范仲淹,《句》,当门巴字分流水，去路难歌转曲岩。
[宋]范仲淹,《古鉴》,磨此千年鉴，朱颜清可览。君看日月光，无求照人胆。
[宋]范仲淹,《鹤联句》,上霄降灵气，锺此千年禽。幽间靖节性，孤高伯夷心。展开全文颉颃紫霄垠，飘飘沧浪浔。岳湛有仙姿，钧韶无俗音。毛滋月华淡，顶粹霞光深。目流泉客泪，翅垂羽人襟。腾汉雪千丈，点溪霜半寻。纖喙砺青铁，修胫雕碧琳。岩栖干溪树，泽饮卑蹄涔。鸾皇自埙篪，燕雀徒商参。独翅耸琼枝，群舞倾瑶林。病馀霞云段，梦回松吹吟。静嫌鹦鹉言，高笑鸳鸯淫。金精冷澄澈，玉格寒萧森。洁白不我恃，腥膻非所任。稻梁不得已，虮虱胡为侵。天池忆鹏游，云罗伤凤沈。风流超缟素，雅淡绝规箴。相亲长道情，偶见销烦襟。西汉惜冯唐，华皓欲投簪。南朝仰卫玠，清羸疑不禁。端如方直臣，处群良足钦。介如廉退士，惊秋犹在阴。几诮鹰隼鸷，羁韛俄见临。还嗤凫鹥贪，弋缴终就擒。乘轩乃一芥，空笼仍万金。片云伴遥影，冥冥越烟岑。长飚送逸响，亭亭出霜砧。蓬瀛忽往来，桑田成古今。愿下八佾庭，鼓舞薰风琴。
[宋]范仲淹,《句》,唐世碑犹在，高丽鼓半穿。
[宋]范仲淹,《尧庙》,千古如天日，巍巍与善功。禹终平洚水，舜亦致薰风。展开全文江海生灵外，干坤揖让中。乡人不知此，箫鼓谢年丰。
[宋]范仲淹,《八月十四夜月》,光华岂不盛，赏宴尚迟迟。天意将圆夜，人心待满时。展开全文已知千里共，犹讶一分亏。来夕如澄霁，清风不负期。
[宋]范仲淹,《和提刑赵学士探梅三绝》,萧条腊后复春前，雪压霜欺未放妍。昨日倚栏枝上看，似留芳意入新年。
[宋]范仲淹,《和提刑赵学士探梅三绝》,静映寒林晚未芳，人人欲看寿阳妆。玉颜须傍韶春笑，莫斗严风与恶霜。
[宋]范仲淹,《和提刑赵学士探梅三绝》,百花争早孰过梅，天与芳时岂待催。莫惜黄金置清赏，隔年春色为君开。
[宋]范仲淹,《清风谣》,清风何处来，先此高高台。兰丛国香起，桂枝天籁回。展开全文飘飘度清汉，浮云安在哉。万古郁结心，一旦为君开。有客慰所思，临风久徘徊。神若游华胥，身疑立天台。极渴饮沆瀣，大暑执琼瑰。旷如携松丘，腾上烟霞游。熙如揖庄老，语人逍遥道。朱弦鼓其薰，可以解吾民，沧浪比其清，可以濯吾缨。愿此阳春时，勿使飘暴生。千灵无结愠，万卉不摧荣。庶几宋玉赋，聊广楚王情。
[宋]范仲淹,《杂咏四首》,梓人一笑白云乡，杞桂森森遇豫章。闻道周公绳墨在，天庭谁此遇明堂。
[宋]范仲淹,《杂咏四首》,有客蓝田得意归，溪光冉冉白虹霓。玉人岂忍言环佩，留取天王尺二圭。
[宋]范仲淹,《杂咏四首》,铿铿千古峄山桐，金石声来造化中。谁道元和无复致，为君堂上起薰风。
[宋]范仲淹,《杂咏四首》,岭上英英向日开，帝乡情态自徘徊。如何一施阳春雨，依旧无心归去来。
[宋]范仲淹,《观猎》,鹰犬一何骄，霜明远近郊。鸾皇不触网，狐兔自充庖。展开全文熠熠流鸣镝，纷纷过绿髾。雄飞侵汉下，杀气与云交。翦棘争探穴，摧林竞覆巢。惟开三面者，盛德播弦匏。
[宋]范仲淹,《赠张先生》,应是少微星，又云严君平。浩歌七十馀，未尝识戈兵。展开全文康宁福已大，清静道自生，邈与神仙期，不犯宠辱惊。读易梦周公，大得天地情。养志学浮丘，久链日月精。寿存金石性，啸作鸾凤声。阴德不形言，一一在幽明。何当换金骨，五云朝玉京。有客淳且狂，少小爱功名。非谓钟鼎重，非谓箪瓢轻。素闻前哲道，欲向圣朝行。风尘三十六，未作万人英。乃闻头角者，五神长战争。祸福有倚伏，富贵多亏盈。金门不管隽，白云宜退耕。人间有嵩华，栖之比蓬瀛。芝田春蔼蔼，玉润画铮铮。峰峦多秀色，杉桂一何清。月壑认瑶池，花岩列锦城。朱弦冉冉奏，金醴迟迟倾。相劝绮季徒，颓玉信纵横。此乐不寻常，何苦事浮荣。愿师先觉者，远远濯吾缨。
[宋]范仲淹,《寄秦州幕明化基寺丞》,同时辟命新，中道改丝纶。沧海人归楚，清风子在秦。展开全文共居卿月下，独得将星邻。耸动军前檄，峥嵘席上珍。烽烟边信息，金鼓武精神。猎度天山雪，歌逢陇树春。燕台无限好，西向自沾巾。
[宋]范仲淹,《剑联句》,圣人作神兵，以定天下厄。蚩忧发灵机，干将构雄绩。展开全文橐籥天地开，鑪冶阴阳闢。南帝轮火精，西皇降金液。炎炎昆冈荧，汹汹洪河擘。雷霆助意气，日月沦精魄。神气不在大，错落就三尺。直淬灵溪泉，横磨太行石，雄雌威并立，画夜光相射。提携风云生，指顾烟霞寂。坚刚正人心，耿介志士迹。初疑成夏鼎，魑魅世所适。又若引吴刀，犀象谓无隔。截波虬尾滑，脱浪鲸牙直。顽冰挂阴霤，皓月乘孤隙。河角起彗气，云罅露秋碧。晓镡星斗烂，夜匣飞龙宅。舞酣霰雪回，弹俊球琳击。鲜摇霅水光，腻刮湘山色。青蛟渴雨瘦，素虺蟠霜瘠。清音锵以鸣，寒姿坚且泽。鬼类丧影响，佞党摧肝肠。一旦会神武，四海屠凶逆。周王奉天讨。商郊千里赤。楚子扬军声，秦师万首白。祥辉冠吴楚，杀气横燕易。与君斩鳌足，八极停震虩。与君製鹏翼，三辰增焕赫。莫使化猿翁，辱我为纪惑。莫使暴虎人，屈我执仇敌。尊严俟冠冕，左右舞干戚。功成不可留，延平空霹雳。
[宋]范仲淹,《郡斋即事》,三出专城鬓似丝，斋中萧洒胜禅师。近疏歌酒缘多病，不负云山赖有诗。展开全文半雨黄花秋赏健，一江明月夜归迟。世间荣辱何须道，塞上衰翁也自知。
[宋]范仲淹,《听真上人琴歌》,银潢耿耿霜棱棱，西轩月色寒如冰。上人一叩朱丝绳，万籁不起秋光凝。展开全文伏牺归天忽千古，我闻遗音泪如雨。嗟嗟不及郑卫儿，北里南邻竞歌舞。竞歌舞，何时休，师襄堂上心悠悠。击浮金，戛鸣玉，老龙秋啼沧海底，幼猿暮啸寒山曲。陇头瑟瑟咽流泉，洞庭萧萧落寒木。此声感物何太灵，十二衔珠下仙鹄。为予再奏南风诗，神人和畅舜无为。为予试弹广陵散，鬼物悲哀晋方乱。乃知圣人情虑深，将治四海先治琴。兴亡哀乐不我遁，坐中可见天下心。感公遗我正始音，何以报之千黄金。
[宋]范仲淹,《酬李光化见寄二首》,交亲莫笑出麾频，不任纖机祇任真。远护玉关犹竭力，入陪金铉敢周身。展开全文素心直拟圭无玷，晚节当如竹有筠。道本逍遥惟所适，吾生何用蠖求伸。
[宋]范仲淹,《酬李光化见寄二首》,万里承平尧舜风，使君尺素本空空。庭中无事吏归早，野外有歌民意丰。展开全文石鼎斗茶浮乳白，海螺行酒滟波红。宴堂未尽嘉宾兴，移下秋光月色中。
[宋]范仲淹,《赴桐庐郡淮上遇风三首》,圣宋非强楚，清淮异汨罗。平生仗忠信，尽室任风波。展开全文舟楫颠危甚，蛟鼋出没多。斜阳幸无事，沽酒听渔歌。
[宋]范仲淹,《赴桐庐郡淮上遇风三首》,妻子休相咎，劳生险自多。商人岂有罪，同我在风波。
[宋]范仲淹,《赴桐庐郡淮上遇风三首》,一棹危于叶，傍观亦损神。他时在平地，无忽险中人。
[宋]范仲淹,《绛州园池》,绛台使君府，亭阁参园圃。一泉西北来，群峰高下睹。展开全文池鱼或跃金，水帘长布雨。怪柏锁蛟虬，丑石斗貙虎。群花相倚笑，垂杨自由舞。静境合通仙，清阴不如暑。每与风月期，可无诗酒助。登临问民俗，依旧陶唐古。
[宋]范仲淹,《落星寺》,长江万里来，古寺中流起。何如天上星，汩汩波涛里。
[宋]范仲淹,《书海陵滕從事文会堂》,东南沧海郡，幕府清风堂。诗书对周孔，琴瑟亲义黄。展开全文君子不独乐，我朋来远方。言兰一相接，岂特十步香。德星一相聚，直有千载光。道味清可挹，文思高若翔。笙磬得同声，精色皆激扬。裁培尽桃李，栖止皆鸾皇。琢玉作镇圭，铸金为干将。猗哉滕子京，此意久而芳。
[宋]范仲淹,《书扇示门人》,一派青山景色幽，前人田地后人收。后人收得休欢喜，还有收人在后头。
[宋]范仲淹,《题翠峰院》,翠峰高与白云闲，吾祖曾居水石间。千载家风应未坠，子孙还解爱青山。
[宋]范仲淹,《天平山白云泉》,灵泉在天半，狂波不能侵。神蛟穴其中，渴虎不敢临。展开全文隐照涵秋碧，泓然一勺深。游润腾云飞，散作三日霖。天造岂无意，神化安可寻。挹之如醍醐，尽得清凉心。闻之异丝竹，不含哀乐音。月好群籁息，涓涓度前林。子晋罢云笙，伯牙收玉琴。徘徊不拟去，复发沧浪吟。乃云尧汤岁，盈盈长若今。万里江海源，千秋松桂阴。兹焉如有价，北斗量黄金。
[宋]范仲淹,《新定感兴五首》,数仞黄堂上，题名仅百贤。孤高宋开府，千载可拳拳。
[宋]范仲淹,《新定感兴五首》,山水真名郡，恩多补谏官。中间好田锡，风月亦盘桓。
[宋]范仲淹,《新定感兴五首》,风物皆堪喜，民灵独可哀。稀逢贤太守，多是谪官来。
[宋]范仲淹,《新定感兴五首》,去国三千里，风波岂不赊。回思洞庭险，无限胜长沙。
[宋]范仲淹,《新定感兴五首》,江上多嘉客，清歌进白醪。灵均良可笑，终日著离骚。
[宋]范仲淹,《依韵答提刑张太博尝新醖》,南阳本佳处，偶得作守臣。地与汝填近，古来风化纯。展开全文当官一无术，易易复循循。长使下情达，穷民奚不伸。此外更何事，优游款嘉宾。时得一笑会，恨无千日醇。客有多闻者，密法为我陈。自言此灵物，尽心妙始臻。非徒水泉洁，大要麹檗均。暄凉体四时，日月周数旬。其气芳以烈，厥味和而辛。涓涓滴小槽，清光能照人。固可奉宗庙，宜能格天神。我姑酌金垒，驻此席上珍。况有百花洲，水木长时新。烟姿藏碧坞，柳杪见朱闉。两两凫雁侣，依依江海濒。晚光倒晚影，一川无一尘。悠悠乘画舸，坦坦解朝绅。绿阴承作盖，芳草就为茵。引此杯中物，献酬交错频。礼俗重三爵，今乃不记巡。大言出物表，本性还天真。或落孟嘉帽，或抛陶令巾。吾非葛天氏，谁为刘伯伦。大使达观者，与予日相亲。作诗美嘉会，调高继无因。但愿天下乐，一若樽前身。长戴尧舜主，尽作羲黄民。耕田与凿井，熙熙千万春。
[宋]范仲淹,《依韵和提刑太博嘉雪》,南阳风俗常苦耕，太守忧民敢不诚。今秋与冬数月旱，二麦无望愁编氓。展开全文龙遁云藏不肯起，荒祠巫鼓徒轰轰。昨宵天意聚回复，繁阴一布飘寒英。裁成片片尽六出，化工造物何其精。散乱狂飞若倚势，徘徊缓舞如今情。千门竞扫明月色，万木都拆寒梅英。天上风流忽尔在，人间险阻无不平。因松偶作琴瑟调，过竹徐移环佩声。江天鸣雁畏相失，龙庭奔马豪如惊。丞相沙堤初踏练，将军紫髯浑缀璎。岩前饥煞啸风虎，海上冻死吞舟鲸。我有高楼擘云上，双瞳一开千里明。群阎逐去疫疠远，长逵压下尘埃清。当知有年可坐致，东臯父老休营营。因招大使赏天瑞，醉把羲黄向上凭。穷通得丧了无事，庄老器宇何难并。君起作歌我起和，天地和气须充盈。当年此乐不可得，与雪对舞摅平生。共君学取雪好处，平施万物如权衡。
[宋]范仲淹,《阅古堂诗》,中山天下重，韩公兹镇临。堂上绘昔贤，阅古以儆今。展开全文牧师六十人，冠剑竦若林。既瞻古人像，必求古人心。彼或所存远，我将所得深。仁与智可尚，忠与义可钦。吾爱古贤守，馨德神祇歆。典法曾弗泥，劝沮良自斟。跻民在春台，熙熙乐不淫。耕夫与樵子，饱暖相讴吟。王道自此始，然后张薰琴。吾爱古名将，毅若武库森。其重如山安，其静如渊沉。有令凛如霜，有谋密如阴。敌城一朝拔，戎首万里擒。虎豹卷韬略，鲸鲵投釜鬵。皇威彻西海，天马来駸駸。留侯武侯者，将相俱能任。决胜神所启，受托天所谌。披开日月光，振起雷霆音。九关支一柱，万宇覆重衾。前人何赫赫，后人岂愔愔。所以作此堂，公意同坚金。僕思宝元初，叛羌弄千镡。王师生太平，苦战诚未禁。赤子餵犬彘，塞翁泪涔涔。中原固为辱，天子动宸襟。乃命公与僕，联使御外侵。历历革前弊，拳拳扫妖祲。二十四万兵，抚之若青衿。惟以人占天，不问昂与参。相彼形胜地，指掌而蹄涔。复我横山疆，限尔长河浔。此得喉可扼，彼宜肉就椹。上前同定策，奸谋俄献琛。枭巢不忍覆，异日生凶禽。僕已白发翁，量力欲投簪。公方青春期，抱道当作霖。四夷气须夺，百代病可鍼。河湟议始行，汉唐功必寻。复令千载下，景仰如高岑。因赋阅古篇，为公廊庙箴。
[宋]范仲淹,《赠都下隐者》,梅福隐市门，严平居卜肆。乃知神仙徒，非必烟霞地。展开全文异哉西山人，逍遥京洛尘。门多长者车，察脉如有神。轩皇万馀载，此术了然在。精意洞五行，飞名落四海。结舍拟沧洲，东池接御沟。兰芳披幽径，琴樽在小舟。清夜泛月华，宛是江湖游。他日上云去，兹为黄鹤楼。
[宋]范仲淹,《知府孙学士见示和终南监宫太保道怀五首因以》,玉皇近侍请修真，赐得南山十里云。樽有圣贤聊自慰，鼎多龙虎复谁分。展开全文谢家山色朝晡见。陶隐松风寤寐闻。万物已齐无一事，独醒惟笑众醺醺。
[宋]范仲淹,《知府孙学士见示和终南监宫太保道怀五首因以》,要路抛来自寡忧，高怀卷去白云收。玉缘秘实须藏密，兰为奇香却在幽。展开全文仙骨岂曾移静节，帝心终是竭嘉猷。红霞绿竹忘机地，未免天家下诏求。
[宋]范仲淹,《知府孙学士见示和终南监宫太保道怀五首因以》,瑶坛日月静中长，诗思时时逸谢塘。神枕自成仙岛梦，朝衣犹有御炉香。展开全文三元秘简侵星奏，五岭灵芽待雪尝。金阙九重留不住，高风何处是严光。
[宋]范仲淹,《知府孙学士见示和终南监宫太保道怀五首因以》,门外烟岚紫阁横，九衢风土更何情。篱边醉傲渊明饮，陇上歌随桀溺耕。展开全文三乐放怀千古重，万锺回首一毫轻。鹏鹪共适逍遥理，谁复人间问不平。
[宋]范仲淹,《知府孙学士见示和终南监宫太保道怀五首因以》,汉陂高兴自飘飘，何必天台渡石桥。潭上药灵多饵菊，林间诗逸半书蕉。展开全文勤歌兰佩招逋隐，懒事尘缨逐采僚。客有赤松盟约在，异时猿鹤不相辽。
[宋]范仲淹,《中元夜百花洲作》,南阳太守清狂发，未到中秋先赏月。百花洲里夜忘归，绿梧无声露光滑。展开全文天学碧海吐明珠，寒辉射空星斗疏。西楼下看人间世，莹然都在青玉壶。從来酷暑不可避，今夕凉生岂天意。一笛吹销万里云，主人高歌客大醉。客醉起舞逐我歌，弗舞弗歌如老何。
[宋]范仲淹,《寄馀杭全安石段少连二從事》,分携俱是佐高牙，两地光尘自等差。荣事日趋丞相府，道情时过老君家。展开全文双鸿得侣知风便，一鹤思鸣对露华。早晚相将云汉外，重为龙友免天涯。
[宋]范仲淹,《明月谣》,明月在天西，初如玉钩微。一夕增一分，堂堂有馀辉。展开全文不掩五星耀，不碍浮云飞。徘徊河汉间，秀色若可餐。清风起丛桂，白露生阶兰。高楼望君时，为君拂金徽。秦以尧舜音，此音天与稀。明月或可闻，顾我亦依依。月有万古光，人有万古心。此心良可歌，凭月为知音。
[宋]范仲淹,《南园》,南园万树花，极目春芳丽。林下老成人，相招植松桂。
[宋]范仲淹,《上都行送张伯玉》,上都有圣人，日月一以新。晔晔天下才，西才尧舜宾。展开全文百谷望东浸，万星依北辰。直者为之辕，曲者为之轮。一材不复遗，况此席上珍。南山张公子，气象清且淳。怀有绮绣文，朝无瓜瓞新。寸心如铁石，不羞贱与贫。买臣起白社，贾谊富青春。实此金辘轳，去去延平津。
[宋]范仲淹,《石子涧二首》,凿开奇胜翠微间，车骑笙歌暮未还。彦国才如谢安石，他时即此是东山。
[宋]范仲淹,《石子涧二首》,飞泉落处满潭雷，一道苍然石壁开。故老相傅应可信，此山云出雨须来。
[宋]范仲淹,《书酒家壁》,当炉一曲竹枝歌，肠断江南柰尔何。游子未归春又老，夜来风雨落花多。
[宋]范仲淹,《送常熟钱尉》,姑苏台下水如蓝，天赐仙乡奉旨甘。梅淡柳黄春不浅，王孙归思满江南。
[宋]范仲淹,《送河东提刑张太博》,忆守姑苏日，见君已惊人。翩翩幕中画，落落席上珍。展开全文强记及敏力，一一精如神。洎余领西帅，密与羌夏邻。君来贰边郡，表里还相亲。有如得四支，周旋卫其身。予始按万渠，兵行百物陈。而君主其事，进退皆有伦。羌酋八九百，醉歌喜齗齗。传告以号令，再拜冈不驯。作城大顺川，扼胡来路津。汉军始屯集，虑骑俄纷纶。诸将稍畏怯，偶语辞艰辛。君跃疋马去，入险将死滨。持挝画祸福，虎校靡不遵。呼兵就畚插，悦使咸忻忻。画夜战且役，城成未逾旬。虑乃急攻我，万众生烟尘。苍惶被矢石，遁走无逡巡。君驰奏阙下，感慨动中宸。是秋怀敏败，虑势侵泾源。天地正愁惨，关辅将迸奔。腹心苟不守，皮肤安得存。予召蕃汉兵，趋邠当北门。诸将切切议，谓宜守塞垣。惟君力赞我，咸镐为本根。全师遂鼓进，连城息惊喧。果释天子忧，奖诏垂明恩。予贰机衡重，君掌食货繁。岂敢懈夙夜，未尝摅笑言。今叨领南阳，会君乘使轩，携手百花洲，无时不开樽。语论极今古，情契及子孙。气同若兰芝，声应如篪埙。浩歌忘物我，剧饮无凉暄。自问平生心，此乐曾几番。一旦改使节，匆匆指并汾。惜别固不忍，赠行当有云。從来宿兵地，北与胡汉分。长河出紫塞，太行入青云。天然作雄屏，览者怀忠动。行府在平阳，山川秀氤氲。尧民击壤歌，千古犹得闻。君有经济心，润以金石文。揽辔问风俗，坐堂精典坟。此道日益大，行行思致君。
[宋]范仲淹,《送黄灏员外》,三十馀年交旧心，相逢那复议升沉。卑飞尘土味诚薄，达宦风波忧更深。展开全文自古荣华浑一梦，即时欢笑敌千金。追陪未久还离索，早晚轩车重见寻。
[宋]范仲淹,《睢阳学舍书怀》,白云无赖帝乡遥，汉苑谁人奏洞箫。多难未应歌凤鸟，薄才犹可赋鹪鹩。展开全文瓢思颜子心还乐，琴遇钟君恨即销。但使斯文天未丧，涧松何必怨山苗。
[宋]范仲淹,《依韵酬邠州通判王稷太博》,南豳日日接英标，公外追随岂待招。恶劝酒时图共醉，痛赢棋处肯相饶。展开全文一抛言笑如何遣，频得音书似不遥。独上西楼为君久，满城明月会云销。
[宋]范仲淹,《依韵酬叶道卿中秋对月二首》,天遣今宵无寸云，故开秋碧挂冰轮。诗人不悔衣沾露，为惜清光岂易亲。
[宋]范仲淹,《依韵酬叶道卿中秋对月二首》,孤光千里与君逢，最爱无云四望通。处处楼台竞歌宴，的能爱月几人同。
[宋]范仲淹,《酬滕子京同年》,谢家风雅若为酬，散吏方耽海上游。疏懒几忘传笔梦，寂寥仍有负薪忧。展开全文欲歌兰雪归真隐，敢向簪轩竞急流。如共茂先瞻气象，莫言神物在南州。
[宋]范仲淹,《春日游湖》,湖边多少游湖者，半在断桥烟雨间。尽逐春风看歌舞，几人着眼到青山。
[宋]范仲淹,《祠风师酬提刑赵学士见贻》,先王製礼经，祠为国大事。孟春祭风师，刺史敢有二。展开全文斋戒升于坛，拜手首至地。所祈动以时，生物得咸遂。勿鼓江海涛，害我舟楫利。旱天六七月，会有雷雨至。慎无吹散去，坐使百穀悴。高秋三五夕，明月生天际。乃可驱云烟，以喜万人意。愿君入薰弦，上副吾皇志。阜财复解愠，即为天下赐。八使重古礼，作诗歌祭义。诚欲通神明，非徒奖州吏。贤哉推此心，良以警有位。
[宋]范仲淹,《次韵和刘夔判官对雪》,蔌蔌楼台外，新辉溢四遐。云中凋玉叶，星际落榆花。展开全文岳色参差露，松声彷佛加。风流裁赋苑，清苦读书家。霜女惭轻格，蟾娥让素华。孤鸿迷鸟道，万马忆龙沙。净拂王恭氅，香滋陆羽茶。载歌劳郢谢，一奏待种牙。几处和梅赏，何人为鬓嗟。含毫看不足，诗社好生涯。
[宋]范仲淹,《答梅圣俞灵乌赋》,危言迁谪向江湖，放意云山道岂孤。忠信平生心自许，吉凶何卹赋灵乌。
[宋]范仲淹,《得李四宗易书》,秋风海上忆神交，江外书来慰寂寥。松柏旧心当化石，埙篪新韵似闻韶。展开全文须期管鲍垂千古，不学张陈负一朝。三复荆州无限意，王孙芳草路遥遥。
[宋]范仲淹,《登表海楼》,一带林峦秀复奇，每来凭槛即开眉。好山深会诗人意，留得夕阳无限时。
[宋]范仲淹,《访陕郊魏疏处士》,贤哉先处士，天书召不起。云夫嗣孤风，复为隐君子。展开全文有石砺其齿，有泉洗其耳。下瞰红尘路，荣利无穷已。孜孜朝市人，同在风波里。大为高士笑，誓不拾青紫。我亦宠辱流，所幸无愠喜。进者道之行，退者道之止。矧今领方面，岂称长城倚。来访卧云人，而请益诸己。得无长者言，佩之玉非美。
[宋]范仲淹,《过太清宫》,丑石危松半绿萝，函关真相玉鹾峨。谁言仙道求难至，自愧阴功积未多。展开全文渺渺云霞开绛节，雝雝鸾凤答空歌。几时身退琼坛畔，荣利匆匆奈老何。
[宋]范仲淹,《和并州大资政郑侍郎秋晚书事》,太原兵重压强胡，莫对秋风忆鱠鲈。万里天声扬紫塞，十年人望在黄枢。展开全文定应松柏心无改，自信云龙道不孤。应笑病夫何所补，独能安坐养桑榆。
[宋]范仲淹,《诸暨道中作》,林下提壶招客醉，溪边杜宇劝人归。可怜白酒青山在，不醉不归多少非。
[宋]范仲淹,《和僧长吉湖居五题其二·水月》,千寻月脚寒，湖影净于天。忽如常娥宫，俯仰见婵娟。展开全文更约中秋夕，长津无寸烟。
[宋]范仲淹,《览秀亭诗》,南阳有绝胜，城下百花洲。谢公创危亭，屹在高城头。展开全文尽览洲中秀，历历销人忧。作诗刻金石，意垂千载休。我来亭早坏，何以待英游。试观荆棘繁，欲步瓦砾稠。嗟嗟命良工，美材肆尔求。曰基复曰搆，落成会中秋。开樽揖明月，席上皆应刘。敏速迭唱和，醺酣争献酬。老子素不浅，预兹年少俦。九日重登临，凉空氛气收。风来雁声度，云去山色留。西郊有潭菊，满以金船浮。雅为郡子寿，外物真悠悠。过则与春期，春时良更优。焰焰众卉明，衮衮新泉流。箫鼓动地喧，罗绮倾城游。五马不行乐，州人为之羞。亭焉讵可废，愿此多贤侯。
[宋]范仲淹,《庐山瀑布》,灵源何太高，北斗想可挹。凌日五光直，逗云千仞急。展开全文白虹下涧饮，寒剑倚天立。阔电不得瞬，长雷无敢蛰。万丈岩崖坼，一道林峦瀑。险逼飞鸟坠，冷束山鬼润。须当截海去，独流不相入。
[宋]范仲淹,《欧伯起相访》,海涯牢落若为怀，惟子相过未忍回。劲覃不随风偃去，孤桐何意凤飞来。展开全文樽藏金醴迟迟进，匣锁云和特特开。万古功名有天命，浩然携手上春台。
[宋]范仲淹,《鄱阳酬泉州曹使君见寄》,吾生岂不幸，所禀多刚肠。身甘一枝巢，心苦千仞翔。展开全文志意苟天命，富贵非我望。立谭万乘前，肝竭喉无浆。意君成大舜，千古闻膻香。寸怀如春风，思与天下芳。片玉弃且在，双足何辞伤。王章死于汉，韩愈逐诸唐。狱中与岭外，妻子不得将。义士抚卷起，眦血一沾裳。胡弗学揭厉，胡弗随低昂。干时宴安人，灭然已不扬。匹夫虎敢斗，女子熊能当。况彼二长者，乌肯巧如黄。我爱古人节，皎皎明于霜。今日贬江徼，多惭韩与王。罪大祸不称，所损伤纖芒。尽室来官下，君恩大难忘。酒圣无隐量，诗豪有馀章。秋来魏公亭，金菊何煌煌。登高发秘思，聊以摅吾狂。卓有梅圣俞，作邑郡之旁。矫首赋灵乌，拟彼歌沧浪。因成答安戏，移以赠名郎。泉南曹使君，诗源万里长。复我百馀言，疑登孔子堂。闻之金石音，纯纯自宫商。念此孤鸣鹤，声应来远方。相期养心气，弥天浩无疆。铺之被万物，照之谐三光。此道果迂阔，陶陶吾醉乡。
[宋]范仲淹,《送丁司理赴明州》,仙家枝叶令威孙，南去司刑庇越民。金阙道书微旨在，狱多阴德是真人。
[宋]范仲淹,《送何涉秀才》,蜀道归来万里身，上堂嘉庆动诸邻。贤良诏下先生起，休向成都问卜人。
[宋]范仲淹,《送虎丘长老》,暂向天台参众真，虎丘风月远随身。琼台肯便长栖去，无限人间未度人。
[宋]范仲淹,《送刘牧推官之兖州》,相国镇束鲁，开合多英豪。羡子赋從军，壮思如波涛。展开全文当有非常遇，所得连六鳌。故人孙复之，卧云生二毛。或作梁甫吟，秋风共呼号。翩翩草檄外，可与相游遨。益以夫子心，万物都一毫。此行名与节，须似泰山高。
[宋]范仲淹,《送欧伯起》,天与神交忽解携，一溪风月更同谁。自惭萧洒如猿鹤，却向周郎怨别离。
[宋]范仲淹,《送石曼卿》,河光岳色过秦关，英气飘飘酒满颜。贾谊书成动西汉，谢安人笑起东山。展开全文亨途去觉云天近，旧隐回思水石闲。此道圣朝如不坠，疏封宜在立谭间。
[宋]范仲淹,《送鄞江窦尉》,片帆飞去若轻鸿，一霎春潮过浙东。王谢江山久萧索，子真今为起清风。
[宋]范仲淹,《送郧乡尉黄通》,少年好逸骥，老者重安车。争先尚逐逐，致远贵徐徐。展开全文勿言一尉卑，千户击惨舒。外矜固不足，内乐则有馀。子游与季路，作邑宁欷嘘。五斗对万钟，所问道何如。
[宋]范仲淹,《岁寒堂三题其二·君子树》,二松何年植，清风未尝息。天矫向庭户，双龙思霹雳。展开全文岂无桃李姿，贱彼非正色。岂无兰菊芳，贵此有清德。万木怨摇落，独如春山碧。乃知天地威，亦向岁寒惜。有声苦江河，有心若金璧。雅为君子材，对之每前席。
[宋]范仲淹,《滕子京魏介之二同年相访丹阳郡》,长江天下险，涉者利名驱。二公访贫交，过之如坦途。展开全文风波岂不恶，忠信天所扶。相见乃大笑，命歌倒金壶。同年三百人，太半空名呼。没者草自绿，存者颜无朱。功名若在天，何必心区区。莫竞贵高路，休防谗嫉夫。孔子作旅人，孟轲号迂儒。吾辈不饮酒，笑杀高阳徒。
[宋]范仲淹,《同年魏介之会上作》,寒苦同登甲乙科，天涯相对合如何。心存阙下还忧畏，身在樽前且笑歌。展开全文闲上碧江游画鷁，醉留红袖舞鸣鼍。与君今日真良会，自信粗官乐事多。
[宋]范仲淹,《西湖筵上赠胡侍郎》,官秩文昌贵，功名信史褒。朝廷三老重，乡党二疏高。展开全文涯业尽图籍，子孙皆俊髦。西湖天下绝，今日盛游遨。
[宋]范仲淹,《西溪见牡丹》,阳和不择地，海角亦逢春。忆得上林色，相看如故人。
[宋]范仲淹,《西溪书事》,卑栖曾未托椅梧，敢议雄心万里途。蒙叟自当齐黑白，子牟何必怨江湖。展开全文秋天响亮频闻鹤，夜海曈曨每见珠。一醉一吟疏懒甚，溪人能信解嘲无。
[宋]范仲淹,《献百花洲图上陈州晏相公》,穰下胜游少，此洲聊入诗。百花争窈窕，一水自涟漪。展开全文洁白怜翘鹭，优游羡戏龟。阑干红屈曲，亭宇碧参差。倒影澄波底，横烟落照时。月明鱼竞跃，春静柳闲垂。万竹排霜杖，千荷卷翠旗。菊分潭上近，梅比汉南迟。岸鹊依人喜，汀鸥不我疑。彩丝穿石节，罗襪踏青期。素发频来醉，沧浪减去思。步随芳草远，歌逐画船移。绘写求真赏，缄藏献己知。相君那肯爱，家有凤皇池。
[宋]范仲淹,《谢柳太博惠鹤》,新诗遗鹤指真经，对此仙标讵敢轻。万里华亭思去伴，千年辽海识归程。展开全文鸡群与处曾非辱，鹏路将翔孰谓荣。独爱九臯嘹唳好，声声天地为之清。
[宋]范仲淹,《依韵酬李光化见寄》,南阳偃息养衰颜，天暖风和近楚关。欲少祸时当止足，得无权处始安闲。展开全文心怜好鸟来幽院，目送微云过别山。此景此情聊自慰，是非何极任循环。
[宋]范仲淹,《依韵酬毋湜推官》,圣门非入室，文阵敢争盟。不意栖云阁，何才隶月卿。展开全文珍群怜未至，霄鹗引修程。直舍有仙味，秘庭无俗声。午阴宫树绿，宵刻禁锺清。奉製歌三秀，称觞听六英。恩辉孤易感，交结淡难成。新发鉴中改，旧山天际横。缨思渔父濯，春伴隼旟行。桃浪观秦塞，薰风省舜城。几多兴废迹，重叠古今情。进退思先觉，蹉跎畏后生。见诒如美衮，欲报管英琼。净揖澄江练，高窥抉露茎。复惊闻正始，终仰辅登闳。好励图南志，翱翔览四瀛。
[宋]范仲淹,《依韵酬吴安道学士见寄》,圣君贤相正弥纶，谏诤臣微敢狥身。但得葵心长向日，何妨驽足未离尘。展开全文岂辞云水三千里，犹济疮痍十万民。宴坐黄堂愧无恨，陇头元是带经人。
[宋]范仲淹,《依韵酬益利钤辖马端左藏》,滥登清顯遇公朝，岂有才谋可致尧。拙守自惭成木强，宦游谁欢仅蓬飘。展开全文醉来多谢提壶劝，归去宁烦杜宇招。好乐当年开口笑，此心无事愧重霄。
[宋]范仲淹,《依韵酬章推官见赠》,姑苏從古号繁华，却恋岩边与水涯。重入白云寻钓濑，更随明月宿诗家。展开全文山人惊载乌纱出，溪女笑隈红杏遮。来早又抛泉石去，茫茫荣利一吁嗟。
[宋]范仲淹,《依韵酬周骙太博同年》,孰敢先怀富贵图，良时须惜几嗟吁。众心可致巍巍主，上意思平两两符。展开全文不称内朝裨耳目，多惭外补救皮肤。子陵滩畔观渔钓，无限残阳媚绿蒲。
[宋]范仲淹,《依韵答胡侍郎见寄》,千年风采逢明主，一寸襟灵慕昔贤。待看朝廷兴礼让，天衢何敢斗先鞭。
[宋]范仲淹,《依韵答贾黯监丞贺雪》,今之刺史古诸侯，孰敢不分天子忧。自秋徂冬渴雨雪，旬奏空文惭转邮。展开全文得非郡国政未洽，刺史闭合当自忧。上赖天子仁且圣，神龙奔走不俟求。同云千里结雪意，一夕密下诚如羞。晓来赏心江海上，东望不见三神丘。浑祛疠气发和气，明年黍稷须盈畴。烟郊空阔猎者健，酒市暖热沽人稠。光精璨璨夺剑戟，清寒拂拂生衣裘。铃斋贺客有喜色，饮酣歌作击前筹。常愿帝力及南亩，尽使风俗如东邹。谁言吾子青春者，意在生民先发讴。
[宋]范仲淹,《依韵答蒋密学见寄》,东南为守慰衰颜，忧事浑祛乐事还。鼓吹夜归湖上月，楼台晴望海中山。展开全文奋飞每羡冥鸿远，驰骋那惭老骥闲。此日共君方偃息，是非荣辱任循环。
[宋]范仲淹,《依韵答青州富资政见寄》,枢府当年日辇襄，隐然一柱在明堂。亲逢英主开前席，力与皇家正旧章。展开全文直道岂求安富贵，纯诚惟欲助清光。龚黄政事追千载，齐鲁风谣及万箱。伟望能令中国重，奇谋曾压北方强。故人待看调元后，乞取优游老洛阳。
[宋]范仲淹,《依韵和安陆孙司谏见寄》,穰下故都今善藩，沃衍千里多丰年。孙公顷以清净化，我来代之惭二天。展开全文人物高传卧龙里，神仙近接弄珠川。汉光旧烈山河在，徘徊吊古良依然。二十八将固不朽，风云一代皆忠贤。我亦明时得君者，出处十载功不前。尚得州麾养衰疾，优游岂减居林泉。因逢故人作宴喜，琴樽风月夕不眠。之翰诗诗来若金石，重于我辈何其偏。相其直道了无悔，宁争蠖屈与鹏骞。
[宋]范仲淹,《依韵和胡使君书事》,都督再临横海镇，集仙遥辍内朝班。清风又振东南美，好梦多亲咫尺颜。展开全文坐啸楼台凌皓月，行春鼓吹入青山。太平天子尊耆旧，八十五祥未赐闲。
[宋]范仲淹,《依韵和孙之翰对雪》,江干往往腊不雪，今喜纷纷才孟冬。乃知王泽寝及远，益明天意先在农。展开全文有年预可慰四海，大瑞且当闻九重。况此湖山满清思，与君交唱若为慵。
[宋]范仲淹,《陈质殿丞挽歌词》,贤者逝如斯，皇天岂易知。众人皆堕泪，君子欲安碑。展开全文几世传清白，满乡称孝慈。贤哉生令嗣，遗秀在兰芝。
[宋]范仲淹,《城大顺回道中作》,三月二十七，羌山始见花。将军了边事，春老未还家。
[宋]范仲淹,《忆杭州西湖》,长忆西湖胜鉴湖，春波千顷绿如铺。吾皇不让明皇美，可赐疏狂贺老无。
[宋]范仲淹,《又用前韵谢晏尚书以近著示及》,祖述贤人业，何因降玄乡。周公旧才美，夫子近文章。展开全文逸气弥冲斗，雄源甚决潢。月中灵桂老，春外实芝芳。远似天无翳，清如塞有霜。日星图舜禹，金石颂成康。涡曲风骚盛，营丘学校光。至精含变化，大手凿洪荒。崧岳词欺甫，甘泉价掩扬。满朝当讽诵，终古岂遗忘。恍若探龙际，森疑履虎傍。半生游此道，观海特茫茫。
[宋]范仲淹,《与人约访林处士阻雨因寄》,闲约诸公扣隐扃，江天风雨忽飘零。方怜春满王孙草，可忍云遮处士星。展开全文蕙帐未容登末席，兰舟无赖寄前汀。湖山早晚逢晴齐，重待寻仙入翠屏。
[宋]范仲淹,《道士程用之为余传神因题》,貌古神疏画本难，因师心妙发毫端。无功可上凌烟阁，留取云山静处看。
[宋]范仲淹,《赠吴秀才》,万户侯家几叶孙，弟兄红旆独乌巾。携琴又入庐山去，谁信朱门有逸人。
[宋]范仲淹,《过长安醉别资政郑侍郎》,乡关交复亲，把酒且逡巡。共上青云路，相看白发人。展开全文有为须报国，无事即颐神。故素几云在，风音莫厌频。
[宋]范仲淹,《赠馀杭唐异处士》,名动公卿四十秋，相逢仍作旅人游。青山欲买难开口，白发思归易满头。展开全文厌入市廛如海燕，可堪云水属江鸥。故乡知己方都督，千树春浓种橘休。
[宋]范仲淹,《赠锺道士》,人间无复动机心，挂了儒冠岁已深。惟有诗家风味在，一坛松月伴秋吟。
[宋]范仲淹,《斋中偶书》,狂愚多苦口，幽远独甘心。言路有馀责，权门无去音。展开全文忘忧曾扣易，思古即援琴。此意谁相和，寥寥鹤在阴。
[宋]范仲淹,《谪守睦州作》,重父必重母，正邦先正家。一心回主意，十口向天涯。展开全文铜虎思犹厚，鲈鱼味复佳。圣明何以报，殁齿愿无邪。
[宋]范仲淹,《芝山寺》,楼殿冠崔嵬，灵芝安在哉。云飞过江去，花落入城来。展开全文得食鸦朝聚，闻经虎夜回。偶临西阁望，五老夕阳开。
[宋]范仲淹,《和黄揔太博上知郡杜少卿》,万石君贤再出麾，犹龙川上五歌时。九重执宪清规在，十镇分忧白发知。展开全文环禁申威星拱极，铃斋舒啸月侵帷。金台下客思何报，愿上中和乐职诗。
[宋]范仲淹,《舟中》,珠彩耀前川，归来一扣舷。微风不起浪，明月自随船。
[宋]范仲淹,《和庞醇之见寄》,北楼千尺午犹寒，冉冉飞尘不可干。横望沧溟了无际，贵人休向画图看。
[宋]范仲淹,《和人游嵩山十二题其八·天门泉》,天门有灵泉，埃尘未尝至。日月自高照，云霞亦辉庇。展开全文惟抱夷齐心，饮之可无愧。
[宋]范仲淹,《和人游嵩山十二题其七·天门》,天门绝境游，熙然揖灏气。下顾莽苍间，云雷走平地。展开全文天威不远人，孰起欺天意。
[宋]范仲淹,《和僧长吉湖居五题其三·筠亭》,为爱碧鲜亭，入夏叩叩至。台榭竞生烟，独有清凉意。展开全文高冈凤不来，幽人此沉醉。
[宋]范仲淹,《和僧长吉湖居五题其四·风笛》,风引湖边笛，焉知非隐沦。一声裂云去，明月生精神。展开全文无为落梅调，留寄陇头人。
[宋]范仲淹,《和延安庞龙图寄岳阳滕同年》,优游滕太守，郡枕洞庭边。几处云藏寺，千家月在船。展开全文疏鸿秋浦外，长笛晚楼前。旋拨醅头酒，新炮缩顶鳊。宦情须淡薄，诗意定连绵。迥是偷安地，仍当饱事年。祇应天下乐，无出日高眠。岂信忧边处，胡兵隔一川。
[宋]范仲淹,《和章岷推官同登承天寺竹阁》,僧阁倚寒竹，幽襟聊一开。清风曾未足，明月可重来，展开全文晚意烟垂草，秋姿露滴苔。佳宾何以伫，云瑟与霞杯。
[宋]范仲淹,《河朔吟》,太平燕赵许闲游，三十從知壮士羞。敢话诗书为上将，犹怜仁义对诸侯。展开全文子房帷幄方无事，李牧耕桑合有秋。民得夸襦兵得帅，御戎何必问严忧。
[宋]范仲淹,《怀庆朔堂》,庆朔堂前花自栽，便移官去未曾开。年年忆着成离恨，祇托春风管句来。
[宋]范仲淹,《寄安素高处士》,吏隐南阳味日新，幕中文雅尽嘉宾。满轩明月满谭夜，共忆诗书万卷人。
[宋]范仲淹,《寄题孙氏碧鲜亭》,天地何风流，复生王子猷。黄金买碧鲜，绿玉排清秋。展开全文非木亦非草，东君岁寒实。耿耿金石性，雪霜不能老。清风乃故人，徘徊过此君。泠泠钧天音，千载犹得闻。应是圣贤魄，钟为此标格。高节见直清，灵心隐虚白。粉筠多体貌，锦箨见儿童。上交松桂枝，下结兰蕙丛。秀气蔼晴岚，翠光凝绿水。明月白露中，静如隐君子。不愿湘灵泣，不求伶伦吹。凤皇得未晚，蛟龙起何时。萧萧云水间，良与主人宜。红尘满浮世，何当拂长袂。坐啸此亭中，行歌此亭际。逍遥复逍遥，不知千万岁。
[宋]范仲淹,《寄题溪口广慈院》,越中山水绝纖尘，溪口风光步步新。若得会稽藏拙去，白云深处亦行春。
[宋]范仲淹,《寄题岘山羊公祠堂》,休哉羊叔子，辅晋功勋大。化行江汉间，恩被疆埸外。展开全文中国倚而安，治为天下最。开府多英僚，置酒每高会。徘徊临岘首，兴言何慷慨。此山自古有，游者千万辈。堙灭皆无闻，空悲岁月迈。公乎仁泽深，风采独不昧。于今堕泪碑，观之益钦戴。卓有王源步，文学伟当代。借麾来襄阳，高怀极恬退。山姿列云端，江响拂天籁。行乐何逍遥，览古忽感概。不见叔子祠，芜没民畴内。千金赎故基，庙貌重营绘。襄人复其祀，水旱有攸赖。太守一兴善，比户皆欢快。源叔政可歌，又留千载爱。
[宋]范仲淹,《晋祠泉》,神哉叔虞庙，地胜出嘉泉。一源其澄静，数步忽潺湲。展开全文此异孰可穷，观者增恭虔。锦鳞无敢钓，长生同水仙。千家溉禾稻，满目江乡田。我来动所思，致主愧前贤。大道果能行，时雨宜不愆。皆如恶祠下，生民无旱年。
[宋]范仲淹,《京口即事》,突兀立孤城，诗中别有情。地深江底过，日大海心生。展开全文甘露楼台古，金山气象清。六朝人薄命，不见此升平。
[宋]范仲淹,《留题小隐山书室》,小径小桃深，红光隐翠阴。是非不到耳，名利本无心。展开全文笋迸饶当户，云归半在林。何须听丝竹，山水有清音。
[宋]范仲淹,《上汉谣》,真人累阴德，闻之三十天。一朝鸾鹤来，高举为神仙。展开全文冉冉去红尘，飘飘凌紫烟。下有修真者，望拜何拳拳。愿君银台上，侍帝玉案前。当有人间问，请为天下宣。自從混沌死，淳风日衰靡。百王道不同，万物情多诡。尧舜累代仁，弦歌始能治。桀纣一旦非，宗庙自然毁。是非既循环，兴亡亦继轨。福至在朱门，祸来先赤子。尝闻自天意，天意岂如此。何为治乱间，多言历数尔。愿天赐吾君，如天千万春。明与日月久，恩将雨露均。帝力何可见，物情自欣欣。人复不言天，天亦不伤人。天人两相忘，逍遥何有乡。吾当饮且歌，不知义与黄。
[宋]范仲淹,《射阳湖》,渺渺指平湖，烟波极望初。纵横皆钓者，何处得嘉鱼。
[宋]范仲淹,《试笔》,偶缘疏拙得天真，岂问前途屈与伸。车马纵能欺倦客，江山犹可助骚人。展开全文懒如叔夜书盈几，狂似渊明酒满巾。况有南窗姬易在，此心那更起纖尘。
[宋]范仲淹,《书事呈韩布殿丞》,南宫曾薦牧之文，失足徒劳忽十春。天上云龙期际会，山中猿鹤愧因循。展开全文无功岂不孤黄石，有道何堪忆紫莼。少壮由来须努力，篆铭锺鼎古何人。
[宋]范仲淹,《四民诗其三·工》,先生教百工，作为天下器。周旦意不配刊之考工记。嗟嗟远圣人，展开全文製度日以纷。窈窕阿房宫，万态横青云。荧煌甲乙帐，一朝那肯焚。秦汉骄心起，陈隋益其侈。鼓舞天下风，滔滔弗能止。可甚佛老徒，不取慈俭书。竭我百家产，崇乐一室居。四海竞如此，金碧照万里。茅茨帝者荣，今为庶为耻。宜哉老成言，欲攦般轮指。
[宋]范仲淹,《四民诗其四·商》,尝闻商者云，转货赖斯民。远近日中合，有无天下均。展开全文上以利吾国，下以藩吾身。周官有常籍，岂云逐末人。天意亦何事，狼虎生贪秦。经界变阡陌，吾商苦悲辛。四民无常籍，茫茫伪与真。游者窃吾利，堕者乱吾伦。淳源一以荡，颓波浩无津。可堪贵与富，侈态日日新。万里奉绮罗，九陌资埃尘。穷山无遗实，竭海无遗珍。鬼神为之劳，天地为之贫。此弊已千载，千载犹因循。桑柘不成林，荆棘有馀者。吾商则何罪，君子耻为邻。上有尧舜主，下有周召臣。琴瑟愿更张，使我歌良辰。何日用此言，皇天岂不仁。
[宋]范仲淹,《送蔡挺代父之蜀》,朔风岂不寒，蜀道岂不难。之子代亲行，万里心自安。展开全文剑阁雪犹明，锦江春未阑。到日必诗战，重登李杜坛。
[宋]范仲淹,《送陈环秀才游金陵》,君有江南行，为君歌以喜。龙盘山万曲，练静江千里。展开全文江山不可空，台星照吴中。古来王谢地，今有周召风。而间杨与郑，万丈光相映。煌煌聚宰府，金陵一何盛。此去知已贤，雅客情无边。白云起江树，明月逐江船。云月共徘徊，优哉如游仙。归来笑春风，白日登青天。
[宋]范仲淹,《送刁纺户掾太常下第》,精鉴本非深，英僚暂此沉。火炎方试玉，沙密偶遗金。展开全文岂累青云器，犹孤白雪音。敢希苏季子，潜有激仪心。
[宋]范仲淹,《送韩渎殿院出守岳阳》,仕宦自飘然，君恩岂欲偏。才归剑门道，忽上洞庭船。展开全文坠絮伤春目，春涛废夜眠。岳阳楼上月，清赏浩无边。
[宋]范仲淹,《送江南运使张傅度支》,刑措东南始诏回，重分邦计命钦哉。于公已积充闾庆，萧相还施富国才。展开全文十郡甘棠歌未歇，一方流马路初开。启心知有嘉谟在，足乱云霓忆帝台。
[宋]范仲淹,《送李弦殿院赴阙》,寂寥门巷每相过，亲近贤人所得多。今日九重天上去，濉阳孤客奈愁何。
[宋]范仲淹,《送李弦殿院赴阙》,霜露丘园不忍违，三年月日速如飞。金门乍入应垂泪，因挂朝衣忆彩衣。
[宋]范仲淹,《送僧文光》,一品山前识，迢迢三十春。多惭画戟里，重见白云人。
[宋]范仲淹,《送向综国傅通判桂州》,通籍三公后，监州五岭深。欲知明主意，将慰远人心。展开全文岁计多藏药，舟行不废琴。归书清白最，宁问橐中金。
[宋]范仲淹,《送谢景初迁凭宰馀姚》,世德践甲科，青紫信可拾。故乡特荣辉，高门复树立。展开全文馀姚二山下，东南最名邑。烟水万人家，熙熙自翔集。又得贤大夫，坐堂恩信敷。春风为君来，绿波满平湖。乘兴访隐沦，今逢贺老无。文藻凌云处，定喜江山助。未能同仙舟，离樽少留驻。行行道不孤，明月相随去。
[宋]范仲淹,《送徐登山人》,重君爱诗书，孜孜不知老。白发末理生，惟谈圣人道。展开全文爱君妙山水，所得是神气。尺素写林峦，邈有千里意。今日江南行，孤云无系程。直指九华峰，去扫先君茔。却来华阳川，与我溪上盟。行歌紫芝秀，坐啸清风生。练真变金骨，飘飘朝玉京。结成物外游，忘此天下情。
[宋]范仲淹,《送湛公归四明讲席》,满面南风指四明，山长水曲不胜情。自言此去云林下，惟讲华严报太平。
[宋]范仲淹,《送真元二上人归吴中》,归心不可夺，千里故园春。及见市朝事，却思江海人。展开全文烟波方得伴，松月定为邻。愿结虎溪社，休休老此身。
[宋]范仲淹,《苏州十咏其八·伍相庙》,胥也应无憾，至哉忠孝门。生能酬楚怨，死可报吴恩。展开全文直气海涛在，片心江月存。悠悠当日者，千载祗惭魂。
[宋]范仲淹,《苏州十咏其九·观风楼》,高压郡西城，观风不浪名。山川千里色，语笑万家声。展开全文碧寺烟中静，红桥柳际明。登临岂刘白，满目见诗情。
[宋]范仲淹,《苏州十咏其三·洞庭山》,吴山无此秀，乘暇一游之。万顷湖光里，千家橘熟时。展开全文平看月上早，远觉鸟归迟。近古谁真赏，白云应得知。
[宋]范仲淹,《苏州十咏其十·南园》,西施台下见名园，百草千花特地繁。欲问吴王当日事，后来桃李若为言。
[宋]范仲淹,《苏州十咏其四·虎丘山》,昔见虎耽耽，今为佛子岩。云寒不出寺，剑静未离潭。展开全文幽步萝垂径，高禅雪闭庵。吴都十万户，烟瓦亘西南。
[宋]范仲淹,《苏州十咏其五·阊门》,吴门耸阊阖，迎送每跻攀。一水帝乡路，片云师子山。展开全文落鸿渔钓外，斜柳别离间。白傅归休处，盘桓几厚颜。
[宋]范仲淹,《苏州十咏其一·泰州十咏》,至德本无名，宣尼一此凭。能将天下让，知有圣人生。展开全文南国奔方远，西山道始亨。英灵岂不在，千古碧江横。
[宋]范仲淹,《岁寒堂三题其三·松风阁》,此阁宜登临，上有松风吟。非弦亦非匏，自起箫韶音。展开全文明月万里时，何必开绿琴。凤皇下云霓，锵锵鸣中林。淳如葛天歌，太古传于今。洁如庖义易，洗入平生心。安得嘉宾来，当之共披襟。陶景若在仙，千载一相寻。
