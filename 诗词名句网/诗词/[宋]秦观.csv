[宋]秦观,《鹊桥仙·纤云弄巧》,纤云弄巧，飞星传恨，银汉迢迢暗度。金风玉露一相逢，便胜却人间无数。(度通：渡)柔情似水，佳期如梦，忍顾鹊桥归路。两情若是久长时，又岂在朝朝暮暮。
[宋]秦观,《虞美人·行行信马横塘畔》,行行信马横塘畔。烟水秋平岸。绿荷多少夕阳中。知为阿谁凝恨、背西风。红妆艇子来何处。荡桨偷相顾。鸳鸯惊起不无愁。柳外一双飞去、却回头。
[宋]秦观,《虞美人·碧桃天上栽和露》,碧桃天上栽和露，不是凡花数。乱山深处水萦回，可惜一枝如画为谁开？展开全文轻寒细雨情何限！不道春难管。为君沉醉又何妨，只怕酒醒时候断人肠。
[宋]秦观,《虞美人·高城望断尘如雾》,高城望断尘如雾，不见联骖处。夕阳村外小湾头，只有柳花无数、送归舟。展开全文琼枝玉树频相见，只恨离人远。欲将幽恨寄青楼，争奈无情江水、不西流。
[宋]秦观,《浣溪沙》,漠漠轻寒上小楼。晓阴无赖似穷秋。淡烟流水画屏幽。自在飞花轻似梦，无边丝雨细如愁。宝帘闲挂小银钩。
[宋]秦观,《浣溪沙》,香靥凝羞一笑开。柳腰如醉肯相挨。日长春困下楼台。照水有情聊整鬓，倚阑无绪更兜鞋。眼边牵系懒归来。
[宋]秦观,《浣溪沙》,霜缟同心翠黛连。红绡四角缀金钱。恼人香爇是龙涎。枕上忽收疑是梦，灯前重看不成眠。又还一段恶因缘。
[宋]秦观,《浣溪沙》,脚上鞋儿四寸罗。唇边朱粉一樱多。见人无语但回波。料得有心怜宋玉，只应无奈楚襄何。今生有分共伊麽。
[宋]秦观,《浣溪沙》,锦帐重重卷暮霞。屏风曲曲斗红牙。恨人何事苦离家。枕上梦魂飞不去，觉来红日又西斜。满庭芳草衬残花。
[宋]秦观,《浣溪沙》,漠漠轻寒上小楼，晓阴无赖似穷秋，淡烟流水画屏幽。自在飞花轻似梦，无边丝雨细如愁，宝帘闲挂小银钩。
[宋]秦观,《浣溪沙》,锦帐重重卷暮霞，屏风曲曲斗红牙，展开全文恨人何事苦离家。枕上梦魂飞不去，觉来红日又西斜，满庭芳草衬残花。
[宋]秦观,《满庭芳·红蓼花繁》,红蓼花繁，黄芦叶乱，夜深玉露初零。霁天空阔，云淡梦江清。独棹孤蓬小艇，悠悠过、烟渚沙汀。金钩细，丝纶慢卷，牵动一潭星。时时，横短笛，清风皓月，相与忘形。任人笑生涯，泛梗飘萍。饮罢不妨醉卧，尘劳事、有耳谁听。江风静，日高未起，枕上酒微醒。
[宋]秦观,《满庭芳·碧水惊秋》,碧水惊秋，黄云凝暮，败叶零乱空阶。洞房人静，斜月照徘徊。又是重阳近也，几处处，砧杵声催。西窗下，风摇翠竹，疑是故人来。伤怀。增怅望，新欢易失，往事难猜。问篱边黄菊，知为谁开。谩道愁须殢酒，酒未醒、愁已先回。凭阑久，金波渐转，白露点苍苔。
[宋]秦观,《满庭芳·北苑研膏》,北苑研膏，方圭圆璧，名动万里京关。碎身粉骨，功合上凌烟。尊俎风流战胜，降春睡、开拓愁边。纤纤捧，香泉溅乳，金缕鹧鸪斑。相如，方病酒，一觞一咏，宾有群贤。便扶起灯前，醉玉颓山。搜揽胸中万卷，还倾动，三峡词源。归来晚，文君未寝，相对晓妆残。
[宋]秦观,《满庭芳·晓色云开》,晓色云开，春随人意，骤雨才过还晴。古台芳榭，飞燕蹴红英。展开全文舞困榆钱自落，秋千外、绿水桥平。东风里，朱门映柳，低按小秦筝。多情，行乐处，珠钿翠盖，玉辔红缨。渐酒空金榷，花困蓬瀛。豆蔻梢头旧恨，十年梦、屈指堪惊。凭阑久，疏烟淡日，寂寞下芜城。
[宋]秦观,《满庭芳·山抹微云》,山抹微云，天连衰草，画角声断谯门。暂停征棹，聊共引离尊。多少蓬莱旧事，空回首、烟霭纷纷。斜阳外，寒鸦万点，流水绕孤村。消魂。当此际，香囊暗解，罗带轻分。谩赢得、青楼薄幸名存。此去何时见也，襟袖上、空惹啼痕。伤情处，高城望断，灯火已黄昏。
[宋]秦观,《踏莎行·郴州旅舍》,雾失楼台，月迷津渡，桃源望断无寻处。展开全文可堪孤馆闭春寒，杜鹃声里斜阳暮。驿寄梅花，鱼传尺素，砌成此恨无重数。郴江幸自绕郴山，为谁流下潇湘去？
[宋]秦观,《蝶恋花·晓日窥轩双燕语》,晓日窥轩双燕语。似与佳人，共惜春将暮。屈指艳阳都几许。可无时霎闲风雨。流水落花无问处。只有飞云，冉冉来还去。持酒劝云云且住。凭君碍断春归路。
[宋]秦观,《蝶恋花·晓日窥轩双燕语》,晓日窥轩双燕语，似与佳人。展开全文共惜春将暮，屈指艳阳都几许，可无时霎闲风雨。流水落花无问处，只有飞云。冉冉来还去，持酒劝云云且住，凭君碍断春归路。
[宋]秦观,《临江仙·千里潇湘挼蓝浦》,千里潇湘挼蓝浦，蓝桡昔日曾经。月高风定露华清。微波澄不动，冷浸一天星。独倚危樯情悄悄，遥闻妃瑟泠泠。新声寒尽古今情。曲终人不见，江上数峰青。
[宋]秦观,《临江仙·髻子偎人娇不整》,髻子偎人娇不整，眼儿失睡微重。寻思模样早心忪。断肠携手，何事太匆匆。不忍残红犹在臂，翻疑梦里相逢。遥怜南埭上孤篷。夕阳流水，红满泪痕中。
[宋]秦观,《临江仙·千里潇湘挼蓝浦》,千里潇湘挼蓝浦，兰桡昔日曾经。展开全文月高风定露华清。微波澄不动，冷浸一天星。独倚危樯情悄悄。遥闻妃瑟泠泠，新声含尽古今情。曲终人不见，江上数峰青。
[宋]秦观,《菩萨蛮·虫声泣露惊秋枕》,虫声泣露惊秋枕，罗帏泪湿鸳鸯锦。展开全文独卧玉肌凉，残更与恨长。阴风翻翠幔，雨涩灯花暗。毕竟不成眠，鸦啼金井寒。
[宋]秦观,《江城子·西城杨柳弄春柔》,西城杨柳弄春柔。动离忧。泪难收。犹记多情，曾为系归舟。碧野朱桥当日事，人不见，水空流。韶华不为少年留。恨悠悠。几时休。飞絮落花时候、一登楼。便做春江都是泪，流不尽，许多愁。
[宋]秦观,《江城子·南来飞燕北归鸿》,南来飞燕北归鸿。偶相逢。惨愁容。绿鬓朱颜，重见两衰翁。别後悠悠君莫问，无限事，不言中。小槽春酒滴珠红。莫匆匆。满金锺。饮散落花流水、各西东。後会不知何处是，烟浪远，暮云重。
[宋]秦观,《江城子·枣花金钏约柔荑》,枣花金钏约柔荑。昔曾携。事难期。咫尺玉颜，和泪锁春闺。恰似小园桃与李，虽同处，不同枝。玉笙初度颤鸾篦。落花飞。为谁吹。月冷风高，此恨只天知。任是行人无定处，重相见，是何时。
[宋]秦观,《江城子·南来飞燕北归鸿》,南来飞燕北归鸿。偶相逢。惨愁容。绿鬓朱颜，重见两衰翁。别后悠悠君莫问，无限事，不言中。小槽春酒滴珠红。莫匆匆。满金钟。饮散落花流水、各西东。后会不知何处是，烟浪远，暮云重。
[宋]秦观,《江城子·西城杨柳弄春柔》,西城杨柳弄春柔。动离忧，泪难收。犹记多情，曾为系归舟。展开全文碧野朱桥当日事，人不见，水空流。韶华不为少年留。恨悠悠，几时休。飞絮落花时候、一登楼。便作春江都是泪，流不尽，许多愁。
[宋]秦观,《点绛唇·桃源》,醉漾轻舟，信流引到花深处。尘缘相误，无计花间住。展开全文烟水茫茫，千里斜阳暮。山无数，乱红如雨，不记来时路。
[宋]秦观,《望海潮·星分牛斗》,星分牛斗，疆连淮海，扬州万井提封。花发路香，莺啼人起，珠帘十里东风。豪俊气如虹。曳照春金紫，飞盖相从。巷入垂杨，画桥南北翠烟中。追思故国繁雄。有迷楼挂斗，月观横空。纹锦制帆，明珠溅雨，宁论爵马鱼龙。往事逐孤鸿。但乱云流水，萦带离宫。最好挥毫万字，一饮拚千钟。
[宋]秦观,《望海潮·奴如飞絮》,奴如飞絮，郎如流水，相沾便肯相随。微月户庭，残灯帘幕，匆匆共惜佳期。才话暂分携。早抱人娇咽，双泪红垂。画舸难停，翠帏轻别两依依。别来怎表相思。有分香帕子，合数松儿。红粉脆痕，青笺嫩约，丁宁莫遣人知。成病也因谁。更自言秋杪，亲去无疑。但恐生时注著，合有分于飞。
[宋]秦观,《如梦令·门外鸦啼杨柳》,门外鸦啼杨柳。春色著人如酒。睡起熨沈香，玉腕不胜金斗。消瘦。消瘦。还是褪花时候。
[宋]秦观,《如梦令·遥夜沈沈如水》,遥夜沈沈如水。风系驿亭深闭。梦破鼠窥灯，霜送晓寒侵被。无寐。无寐。门外马嘶人起。
[宋]秦观,《如梦令·幽梦匆匆破後》,幽梦匆匆破後。妆粉乱痕沾袖。遥想酒醒来，无奈玉销花瘦。回首。回首。绕岸夕阳疏柳。
[宋]秦观,《如梦令·楼外残阳红满》,楼外残阳红满。春入柳条将半。桃李不禁风，回首落英无限。肠断。肠断。人共楚天俱远。
[宋]秦观,《如梦令·池上春归何处》,池上春归何处。满目落花飞絮。孤馆悄无人，梦断月堤归路。无绪。无绪。帘外五更风雨。
[宋]秦观,《如梦令·池上春归何处》,池上春归何处，满目落花飞絮。展开全文孤馆悄无人，梦断月堤归路。无绪、无绪，帘外五更风雨。
[宋]秦观,《如梦令·楼外残阳红满》,楼外残阳红满，春入柳条将半。展开全文桃李不禁风，回首落英无限。肠断、肠断，人共楚天俱远。
[宋]秦观,《如梦令·门外绿荫千顷》,门外绿荫千顷，两两黄鹂相应。展开全文睡起不胜情，行到碧梧金井。人静，人静，风弄一枝花影。
[宋]秦观,《如梦令·遥夜沉沉如水》,遥夜沉沉如水，风紧驿亭深闭。展开全文梦破鼠窥灯，霜送晓寒侵被。无寐、无寐，门外马嘶人起。
[宋]秦观,《望海潮·梅英疏淡》,梅英疏淡，冰澌溶泄，东风暗换年华。金谷俊游，铜驼巷陌，新晴细履平沙。长记误随车。正絮翻蝶舞，芳思交加。柳下桃蹊，乱分春色到人家。西园夜饮鸣笳。有华灯碍月，飞盖妨花。兰苑未空，行人渐老，重来是事堪嗟。烟暝酒旗斜。但倚楼极目，时见栖鸦。无奈归心，暗随流水到天涯。
[宋]秦观,《望海潮·秦峰苍翠》,秦峰苍翠，耶溪潇洒，千岩万壑争流。鸳瓦雉城，谯门画戟，蓬莱燕阁三休。天际识归舟。泛五湖烟月，西子同游。茂草台荒，苎萝村冷起闲愁。何人览古凝眸。怅朱颜易失，翠被难留。梅市旧书，兰亭古墨，依稀风韵生秋。狂客鉴湖头。有百年台沼，终日夷犹。最好金龟换酒，相与醉沧洲。
[宋]秦观,《望海潮·广陵怀古》,星分牛斗，疆连淮海，扬州万井提封。花发路香，莺啼人起，珠帘十里东风。展开全文豪俊气如虹。曳照春金紫，飞盖相从。巷入垂杨，画桥南北翠烟中。追思故国繁雄。有迷楼挂斗，月观横空。纹锦制帆，明珠溅雨，宁论爵马鱼龙。往事逐孤鸿。但乱云流水，萦带离宫。最好挥毫万字，一饮拚千钟。
[宋]秦观,《减字木兰花·天涯旧恨》,天涯旧恨，独自凄凉人不问。欲见回肠，断尽金炉小篆香。展开全文黛蛾长敛，任是春风吹不展。困倚危楼，过尽飞鸿字字愁。
[宋]秦观,《南歌子·愁鬓香云坠》,愁鬓香云坠，娇眸水玉裁。月屏风幌为谁开。天外不知音耗、百般猜。玉露沾庭砌，金风动琯灰。相看有似梦初回。只恐又抛人去、几时来。
[宋]秦观,《南歌子·香墨弯弯画》,香墨弯弯画，燕脂淡淡匀。揉蓝衫子杏黄裙。独倚玉阑无语、点檀唇。人去空流水，花飞半掩门。乱山何处觅行云。又是一钩新月、照黄昏。
[宋]秦观,《南歌子·霭霭凝春态》,霭霭凝春态，溶溶媚晓光。何期容易下巫阳。展开全文祗恐使君前世、是襄王。暂为清歌驻，还因暮雨忙。瞥然归去断人肠。空使兰台公子、赋高唐。
[宋]秦观,《南歌子·玉漏迢迢尽》,玉漏迢迢尽，银潢淡淡横。梦回宿酒未全醒，已被邻鸡催起怕天明。展开全文臂上妆犹在，襟间泪尚盈。水边灯火渐人行，天外一钩残月带三星。
[宋]秦观,《满江红·越艳风流》,越艳风流，占天上、人间第一。须信道、绝尘标致，倾城颜色。翠绾垂螺双髻小，柳柔花媚娇无力。笑从来、到处只闻名，今相识。脸儿美，鞋儿窄。玉纤嫩，酥胸白。自觉愁肠搅乱，坐中狂客。金缕和杯曾有分，宝钗落枕知何日。谩从今、一点在心头，空成忆。
[宋]秦观,《水龙吟·小楼连远横空》,小楼连远横空，下窥绣毂雕鞍骤。朱帘半卷，单衣初试，清明时候。破暖轻风，弄晴微雨，欲无还有。卖花声过尽，斜是院落，红成阵、飞鸳甃。玉佩丁东别后，怅佳期、参差难又。名缰利锁，天还知道，和天也瘦。花下重门，柳边深巷，不堪回首。念多情，但有当时皓月，向人依旧。
[宋]秦观,《阮郎归·褪花新绿渐团枝》,褪花新绿渐团枝。扑人风絮飞。秋千未拆水平堤。落红成地衣。游蝶困，乳莺啼。怨春春怎知。日长早被酒禁持。那堪更别离。
[宋]秦观,《阮郎归·宫腰袅袅翠鬟松》,宫腰袅袅翠鬟松。夜堂深处逢。无端银烛殒秋风。灵犀得暗通。身有恨，恨无穷。星河沈晓空。陇头流水各西东。佳期如梦中。
[宋]秦观,《阮郎归·潇湘门外水平铺》,潇湘门外水平铺。月寒征棹孤。红妆饮罢少踟蹰。有人偷向隅。挥玉箸，洒真珠。梨花春雨馀。人人尽道断肠初。那堪肠已无。
[宋]秦观,《阮郎归·湘天风雨破寒初》,湘天风雨破寒初。深沈庭院虚。丽谯吹罢小单于。迢迢清夜徂。乡梦断，旅魂孤。峥嵘岁又除。衡阳犹有雁传书。郴阳和雁无。
[宋]秦观,《阮郎归·宫腰袅袅翠鬟松》,宫腰袅袅翠鬟松，夜堂深处逢。展开全文无端银烛殒秋风，灵犀得暗通。身有限，恨无穷，星河沈晓空。陇头流水各西东，佳期如梦中。
[宋]秦观,《阮郎归·褪花新绿渐团枝》,退花新绿渐团枝。扑人风絮飞。秋千未拆水平堤。落红成地衣。游蝶困，乳莺啼。怨春春怎知。日长早被酒禁持。那堪更别离。
[宋]秦观,《阮郎归·湘天风雨破寒初》,湘天风雨破寒初。深沈庭院虚。丽谯吹罢小单于。迢迢清夜徂。乡梦断，旋魂孤。峥嵘岁又除。衡阳犹有雁传书。郴阳和雁无。
[宋]秦观,《阮郎归·潇湘门外水平铺》,潇湘门外水平铺，月寒征棹孤。展开全文红妆饮罢少踟蹰，有人偷向隅。挥玉箸，洒真珠，梨花春雨余。人人尽道断肠初，那堪肠已无。
[宋]秦观,《南乡子·妙手写徽真》,妙手写徽真。水翦双眸点绛唇。疑是昔年窥宋玉，东邻。只露墙头一半身。往事已酸辛。谁记当年翠黛颦。尽道有些堪恨处，无情。任是无情也动人。
[宋]秦观,《南乡子·妙手写徽真》,妙手写徽真，水剪双眸点绛唇。疑是昔年窥宋玉，东邻，只露墙头一半身。往事已酸辛，谁记当年翠黛颦？尽道有些堪恨处，无情，任是无情也动人。
[宋]秦观,《千秋岁·水边沙外》,水边沙外。城郭春寒退。花影乱，莺声碎。飘零疏酒盏，离别宽衣带。人不见，碧云暮合空相对。忆昔西池会。鵷鹭同飞盖。携手处，今谁在。日边清梦断，镜里朱颜改。春去也，飞红万点愁如海。
[宋]秦观,《千秋岁·水边沙外》,水边沙外。城郭春寒退。花影乱，莺声碎。飘零疏酒盏，离别宽衣带。人不见，碧云暮合空相对。忆昔西池会。鹓鹭同飞盖。携手处，今谁在。日边清梦断，镜里朱颜改。春去也，飞红万点愁如海。
[宋]秦观,《春日》,残腊渺茫云外日，新春彷佛梦中来。雪霜便觉都无力，只见桃花次第开。
[宋]秦观,《沁园春·宿霭迷空》,宿霭迷空，腻云笼日，昼景渐长。正兰皋泥润，谁家燕喜，蜜脾香少，触处蜂忙。尽日无人帘幕挂，更风递游丝时过墙。微雨后，有桃愁杏怨，红泪淋浪。风流寸心易感，但依依伫立，回尽柔肠。念小奁瑶鉴，重匀绛蜡，玉笼金斗，时熨沈香。柳下相将游冶处，便回首青楼成异乡。相忆事，纵蛮笺万叠，难写微茫。
[宋]秦观,《画堂春·落红铺尽水平池》,落红铺径水平池，弄晴小雨霏霏。杏园憔悴杜鹃啼，无奈春归。柳外画楼独上，凭栏手捻花枝，放花无语对斜晖，此恨谁知？
[宋]秦观,《画堂春·东风吹柳日初长》,东风吹柳日初长。雨馀芳草斜阳。杏花零落燕泥香。睡损红妆。香篆暗消鸾凤，画屏萦绕潇湘。暮寒轻透薄罗裳。无限思量。
[宋]秦观,《长相思·铁瓮城高》,铁瓮城高，蒜山渡阔，干云十二层楼。开尊待月，卷箔披风，依然灯火扬州。绣陌南头。记歌名宛转，乡号温柔。曲槛俯清流。想花阴、谁系兰舟。念凄绝秦弦，感深荆赋，相望几许凝愁。殷勤裁尺素，奈双鱼、难渡瓜洲。晓鉴堪羞。潘鬓点、吴霜渐稠。幸于飞、鸳鸯未老，不应同是悲秋。
[宋]秦观,《木兰花/玉楼春》,秋容老尽芙蓉院。草上霜花匀似翦。西楼促坐酒杯深，风压绣帘香不卷。玉纤慵整银筝雁。红袖时笼金鸭暖。岁华一任委西风，独有春红留醉脸。
[宋]秦观,《八六子·倚危亭》,倚危亭。恨如芳草，萋萋刬尽还生。念柳外青骢别后，水边红袂分时，怆然暗惊。无端天与娉婷。夜月一帘幽梦，春风十里柔情。怎奈向、欢娱渐随流水，素弦声断，翠绡香减，那堪片片飞花弄晚，蒙蒙残雨笼晴。正销凝。黄鹂又啼数声。
[宋]秦观,《行香子·树绕村庄》,树绕村庄，水满陂塘。展开全文倚东风、豪兴徜徉。小园几许，收尽春光。有桃花红，李花白，菜花黄。远远围墙，隐隐茅堂。飏青旗、流水桥旁。偶然乘兴，步过东冈。正莺儿啼，燕儿舞，蝶儿忙。
[宋]秦观,《醉蓬莱·见扬州独有》,见扬州独有，天下无双，号为琼树。占断天风，岁花开两次。九朵一苞，攒成环玉，心似珠玑缀。瓣瓣玲珑，枝枝洁净，世上无花类。冷露朝凝，香风远送，信是琼瑶贵。料得天宫有，此地久难留住。翰苑才人，贵家公子，都要看花去。莫吝金钱，好寻诗伴，日日花前醉。
[宋]秦观,《调笑令 莺莺》,春梦，神仙洞。冉冉拂墙花影动。展开全文西厢待月知谁共？更觉玉人情重。红娘深夜行云送，困亸钗横金凤。
[宋]秦观,《失调名》,我会从事风流府。
[宋]秦观,《失调名》,天若有情，天也为人烦恼。
[宋]秦观,《失调名》,粽团桃柳，盈门共垒，把菖蒲、旋刻个人人。
[宋]秦观,《好事近·梦中作》,春路雨添花，花动一山春色。行到小溪深处，有黄鹂千百。展开全文飞云当面化龙蛇，夭矫转空碧。醉卧古藤阴下，了不知南北。
[宋]秦观,《一落索·杨花终日空飞舞》,杨花终日空飞舞。奈久长难驻。海潮虽是暂时来，却有个、堪凭处。紫府碧云为路。好相将归去。肯如薄倖五更风，不解与、花为主。
[宋]秦观,《一落索·杨花终日飞舞》,杨花终日空飞舞，奈久长难驻。海潮虽是暂时来，却有个、堪凭处。紫府碧云为路。好相将归去。肯如薄幸五更风，不解与、花为主。
[宋]秦观,《木兰花慢·过秦淮旷望》,过秦淮旷望，迥潇洒、绝纤尘，展开全文爱清景风蛩。吟鞭醉帽，时度疏林，秋来政情味淡。更一重烟水一重云，千古行人旧恨，尽应分付今人。渔村。望断衡门。芦荻浦、雁先闻。对触目凄凉，红凋岸蓼，翠减汀萍，凭高正千嶂黯。便无情到此也销魂。江月知人念远，上楼来照黄昏。
[宋]秦观,《河传·恨眉醉眼》,恨眉醉眼。甚轻轻觑著，神魂迷乱。常记那回，小曲阑干西畔。鬓云松、罗袜刬。丁香笑吐娇无限。语软声低，道我何曾惯。云雨未谐，早被东风吹散。闷损人、天不管。
[宋]秦观,《河传·乱花飞絮》,乱花飞絮。又望空斗合，离人愁苦。那更夜来，一霎薄情风雨。暗掩将、春色去。篱枯壁尽因谁做。若说相思，佛也眉儿聚。莫怪为伊，底死萦肠惹肚。为没教、人恨处。
[宋]秦观,《河传·恨眉醉眼》,恨眉醉眼。甚轻轻覰著，神魂迷乱。常记那回，小曲阑干西畔。鬓云松、罗袜剗。丁香笑吐娇无限。语软声低，道我何曾惯。云雨未谐，早被东风吹散。闷损人、天不管。
[宋]秦观,《桃源忆故人·玉楼深锁薄情种》,玉楼深锁薄情种，清夜悠悠谁共？羞见枕衾鸳凤，闷则和衣拥。展开全文无端画角严城动，惊破一番新梦。窗外月华霜重，听彻《梅花弄》。
[宋]秦观,《御街行·银烛生花如红豆》,银烛生花如红豆。这好事、而今有。夜阑人静曲屏深，惜宝瑟、轻轻招手。一阵白苹风，故灭烛、教相就。花带雨、冰肌香透。恨啼鸟、辘轳声晓。岸柳微风吹残酒。断肠时、至今依旧。镜中消瘦。那人知后，怕你来僝僽。
[宋]秦观,《风流子·东风吹碧草》,东风吹碧草，年华换、行客老沧洲。见梅吐旧英，柳摇新绿，恼人春色，还上枝头。展开全文寸心乱，北随云暗暗，东逐水悠悠。斜日半山，暝烟两岸；数声横笛，一叶扁舟。青门同携手，前欢记、浑似梦里扬州。谁念断肠南陌，回首西楼。算天长地久，有时有尽，奈何绵绵，此恨难休。拟待倩人说与，生怕人愁。
[宋]秦观,《调笑令·回顾》,回顾。汉宫路。捍拨檀槽鸾对舞。玉容寂寞花无主。顾影偷弹玉箸。未央宫殿知何处。目送征鸿南去。
[宋]秦观,《调笑令·眷恋》,眷恋。西湖岸。湖面楼台侵云汉。阿溪本是飞琼伴。风月朱扉斜掩。谢郎巧思诗裁翦。能动芳怀幽怨。
[宋]秦观,《调笑令·恋恋》,恋恋，楼中燕。展开全文燕子楼空春色晚，将军一去音容远。空锁楼中深怨，春风重到人不见。十二阑干倚遍。
[宋]秦观,《调笑令·柳岸》,柳岸，水清浅。展开全文笑折荷花呼女伴，盈盈日照新妆面。水调空传幽怨，扁舟日暮笑声远。对此令人肠断。
[宋]秦观,《调笑令·辇路》,辇路，江枫古。展开全文楼上吹箫人在否？菱花半璧香尘污。往日繁华何处，旧欢新爱谁是主。啼笑两难分付。
[宋]秦观,《调笑令·心素》,心素，与谁语。展开全文始信别离情最苦，兰舟欲解春江暮。精爽随君归去，异时携手重来处。梦觉春风庭户。
[宋]秦观,《一丛花·年时今夜见师师》,年时今夜见师师。双颊酒红滋。疏帘半卷微灯外，露华上、烟袅凉风。簪髻乱抛，偎人不起，弹泪唱新词。佳期。谁料久参差。愁绪暗萦丝。想应妙舞清歌罢，又还对、秋色嗟咨。惟有画楼，当时明月，两处照相思。
[宋]秦观,《一丛花·年时今夜见师师》,年时今夜见师师，双颊酒红滋。疏帘半卷微灯外，露华上、烟袅凉飔。展开全文簪髻乱抛，偎人不起，弹泪唱新词。佳期谁料久参差。愁绪暗萦丝。想应妙舞清歌罢，又还对、秋色嗟咨。惟有画楼，当时明月，两处照相思。
[宋]秦观,《品令·幸自得》,幸自得。一分索强，教人难吃。好好地恶了十来日。恰而今、较些不。须管啜持教笑，又也何须肐织。衠倚赖脸儿得人惜。放软顽、道不得。
[宋]秦观,《品令·掉又惧》,掉又惧。天然个品格。于中压一。帘儿下时把鞋儿踢。语低低、笑咭咭。每每秦楼相见，见了无限怜惜。人前强不欲相沾识。把不定、脸儿赤。
[宋]秦观,《雨中花/夜行船》,指点虚无征路，醉乘斑虬，远访西极。正天风吹落，满空寒白。玉女明星迎笑，何苦自淹尘域。正火轮飞上，雾卷烟开，洞观金碧。重重观阁，横枕鳌峰，水面倒衔苍石。随处有、寄香幽火，杳然难测。好是蟠桃熟后，阿环偷报消息。在青天碧海，一枝难遇，占取春色。
[宋]秦观,《木兰花》,秋容老尽芙蓉院，草上霜花匀似翦。展开全文西楼促坐酒杯深，风压绣帘香不卷。玉纤慵整银筝雁，红袖时笼金鸭暖。岁华一任委西风，独有春红留醉脸。
[宋]秦观,《春日五首》,一夕轻雷落万丝，霁光浮瓦碧参差。有情芍药含春泪，无力蔷薇卧晓枝。
[宋]秦观,《春日五首》,幅巾投晓入西园，春动林塘物物鲜。却憩小庭才日出，海棠花发麝香眠。
[宋]秦观,《春日五首》,裌衣新著倦琴书，散策池塘返照初。翠碧黄鹂相续去，荇丝深处见游鱼。
[宋]秦观,《春日五首》,春禽叶底引圆吭，临罢黄庭日正长。满院柳花寒食後，旋钻新火爇炉香。
[宋]秦观,《春日五首》,金屋旧题烦乙子，蜜脾新采赖蜂臣。蜻蜓蛱蝶无情思，随例颠忙过一春。
[宋]秦观,《夜游宫·何事东君又去》,何事东君又去。空满院、落花飞絮。巧燕呢喃向人语。何曾解、说伊家、些子苦。况是伤心绪。念个人、又成暌阻。一觉相思梦回处。连宵雨、更那堪、闻杜宇。
[宋]秦观,《一斛珠·碧云寥廓》,碧云寥廓。倚阑怅望情离索。悲秋自怯罗衣薄。晓镜空悬，懒把青丝掠。江山满眼今非昨。纷纷木叶风中落。别巢燕子辞帘幕。有意东君，故把红丝缚。
[宋]秦观,《迎春乐》,菖蒲叶叶知多少。惟有个、蜂儿妙。雨晴红粉齐开了。露一点、娇黄小。早是被、晓风力暴。更春共、斜阳俱老。怎得香香深处，作个蜂儿抱。
[宋]秦观,《泗州东城晚望》,渺渺孤城白水环，舳舻人语夕霏间。林梢一抹青如画，应是淮流转处山。
[宋]秦观,《醉桃源/阮郎归》,碧天如水月如眉。城头银漏迟。绿波风动画船移。娇羞初见时。银烛暗，翠帘垂。芳心两自知。楚台魂断晓云飞。幽欢难再期。
[宋]秦观,《南柯子/南歌子》,霭霭迷春态，溶溶媚晓光。不应容易下巫阳。只恐翰林前世、是襄王。暂为清歌驻，还因暮雨忙。瞥然飞去断人肠。空使兰台公子、赋高唐。
[宋]秦观,《满庭芳 咏茶》,雅燕飞觞，清谈挥座，使君高会群贤。密云双凤，初破缕金团。窗外炉烟似动。开瓶试、一品香泉。轻淘起，香生玉尘，雪溅紫瓯圆。娇鬟。宜美盼，双擎翠袖，稳步红莲。坐中客翻愁，酒醒歌阑。点上纱笼画烛，花骢弄、月影当轩。频相顾，余欢未尽，欲去且流连。
[宋]秦观,《鼓笛慢/水龙吟》,乱花丛里曾携手，穷艳景，迷欢赏。到如今谁把，雕鞍锁定，阻游人来往。好梦随春远，从前事、不堪思想。念香闺正杳，佳欢未偶，难留恋、空惆怅。永夜婵娟未满，叹玉楼，几时重上。那堪万里，却寻归路，指阳关孤唱。苦恨东流水，桃源路、欲回双桨。仗何人，细与丁宁问呵，我如今怎向。
[宋]秦观,《画堂春　本意》,东风吹柳日初长，雨余芳草斜阳。杏花零落燕泥香，睡损红妆。宝篆烟销龙凤，画屏云锁潇湘。夜寒微透薄罗裳，无限思量。
[宋]秦观,《秋日三首》,霜落邗沟积水清，寒星无数傍船明。菰蒲深处疑无地，忽有人家笑语声。展开全文月团新碾瀹花瓷，饮罢呼儿课楚词。风定小轩无落叶，青虫相对吐秋丝。连卷雌霓小西楼，逐雨追晴意未休。安得万妆相向舞。酒酣聊把作缠头。
[宋]秦观,《秋日三首》,月团新碾瀹花瓷，饮罢呼儿课楚词。风定小轩无落叶，青虫相对吐秋丝。
[宋]秦观,《秋日三首》,连卷雌蜺挂西楼，逐雨追晴意未休。安得万妆相向舞，酒酣聊把作缠头。
[宋]秦观,《春日杂兴十首》,飘忽星气徂，青阳迫迟暮。鸣飞各有适，赤白纷无数。展开全文雨砌堕危芳，风轩纳飞絮。褰帏香雾横，岸帻云峰度。林影舞窗扉，池光染衣屦。参差花鸟期，蹭蹬琴觞趣。抚事动幽寻，感时遗近慕。秣马膏余车，行行不周路。
[宋]秦观,《春日杂兴十首》,结发谢外好，僶俛希前修。缪挟江海志，耻为升斗谋。展开全文齞历难刻画，贱贫多衅尤。发轫背伊阙，解骖憩邗沟。丹铅费永晷，麴糵敺深愁。璧月鉴帘栊，珠星络梧楸。泯泯渠水驶，霏霏花雾浮。公子怅何许，抚膺徒离忧。
[宋]秦观,《春日杂兴十首》,潭潭故邑井，猗猗上宫兰。不食自清渫，莫服更幽闲。展开全文志士耻弱植，卷迹甘饥寒。佳晨追良觌，触物悬悲端。川途眇回远，经岁旷音翰。岂不慕裘马，诡得非所安。蝉冕多怵迫，绳枢尟忧患。枉寻竟何补，方枘诚独难。
[宋]秦观,《春日杂兴十首》,吴会虽褊小，海滨富奇峰。天鸡一号叫，剑戟明遥空。展开全文溪谷相径复，深林杳攒丛。猿吟虎豹啼，云气迷西东。中有遯世士，超然閟孤踪。被兰服明月，起坐松声中。夜锻吸沆瀣，朝琴庇青葱。骑星友元气，巢许安可同。俛眄区中人，飞埃集毛锋。问津或不缪，从子游鸿蒙。
[宋]秦观,《春日杂兴十首》,东方有美人，容华茂春粲。抱影守单栖，含睇理哀弹。展开全文声意一何切，所欢邈云汉。徒然事膏沐，孰与徂昏旦。微诚浪自持，嘉月忽复晏。巧转度虚棂，飞红触幽幔。岁岁芳草滋，夜夜明星烂。合并会有时，索居不必叹。
[宋]秦观,《春日杂兴十首》,寝瘵倦文史，驾言从遨嬉。颸风举遥漵，规日丽清漪。展开全文含桃粲朱实，杜若怀碧滋。娉娉弱絮堕，圉圉文鲂驰。明霞廓远瞩，哀禽搅离思。缛草天际合，孤云川上移。宽闲绝轮鞅，重复多路歧。信美难久伫，归欤从所治。
[宋]秦观,《春日杂兴十首》,昔我游京室，交通五陵间。主客各英妙，袍马相追攀。展开全文千金具饮啜，百金雇吹弹。缨弁罗广席，当头舞交竿。鲜妆耀渌酒，采缬生风澜。灯烛暗夜艾，士女纷相班。欢娱易徂歇，转眄如飞翰。亹亹负孤愿，离离衔永欢。山鸟窥茗饮，檐花笑蔬餐。弃捐勿重陈，事定须盖棺。
[宋]秦观,《春日杂兴十首》,客从远方来，遗我昭华管。吹之动人心，异境生虚窾。展开全文磝磝青嶂横，泱泱春溜满。马蹄交狭邪，车毂错平坦。士女竞芳辰，禽鱼荫修竿。依微认睇笑，凌没见纤短。停吹欻泯灭，耽耽复空馆。灵物信所珍，顾恨知音罕。
[宋]秦观,《春日杂兴十首》,桃李用事辰，鲜明夺云绮。繁华一朝去，默默惭杞梓。展开全文时徂鹰化鸠，地迁橘为枳。独有羡门生，後天犹不死。
[宋]秦观,《春日杂兴十首》,艺籍燔祖龙，斯文就沦丧。帝矜黔首愚，诸巂出相望。展开全文扬马操宏纲，韩柳激颓浪。建安妙讴吟，风概亦超放。玉绳带华月，艳艳青冥上。奕世希末光，经纬得无妄。儿曹独何事，诋斥几覆酱。原心良自诬，猥欲私所尚。螳螂拒飞辙，精卫填溟涨。咄咄徒尔为，东海固无恙。鵷鸾日雕灭，黄口纷冗长。投袂睇层霄，兹怀谁与亮。
[宋]秦观,《次韵太守向公登楼眺望二首》,茫茫汝水抱城根，野色偷春入烧痕。千点湘妃枝上泪，一声杜宇水边魂。展开全文遥怜鸿隙陂穿路，尚想元和贼负恩。粉堞女墙都已尽，恍如陶侃梦天门。
[宋]秦观,《次韵太守向公登楼眺望二首》,庖烟起处认孤村，天色清寒不见痕。车辋湖边梅溅泪，壶公祠畔月销魂。展开全文封强尽是春秋国，庙食多怀将相恩。试问李斯长叹後，谁牵黄犬出东门。
[宋]秦观,《离魂记》,深闺女儿娇复痴，春愁春恨那复知。舅兄唯有相拘意，暗想花心临别时。展开全文离舟欲解春江暮，冉冉香魂逐君去。重来两身复一身，梦觉春风话心素。
[宋]秦观,《茶》,茶实嘉木英，其香乃天育。芳不愧杜蘅，清堪掩椒菊。展开全文上客集堂葵，圆月探奁盝。玉鼎注漫流，金碾响丈竹。侵寻发美鬯，猗狔生乳粟。经时不销歇，衣袂带纷郁。幸蒙巾笥藏，苦厌龙兰续。愿君斥异类，使我全芬馥。
[宋]秦观,《三月晦日偶题》,节物相催各自新，痴心儿女挽留春。芳菲歇去何须恨，夏木阴阴正可人。
[宋]秦观,《次韵邢敦夫秋怀十首》,驱车陟高丘，郤望大梁圻。驰道入双阙，勾陈连太微。展开全文夷门壮下属，清洛相因依。美哉吾党士，皋禼良可希。
[宋]秦观,《次韵邢敦夫秋怀十首》,暮有二客至，俱以能禅闻。一枝惠林出，一派智海分。展开全文言各不相可，往来剧丝棼。谢客姑舍是，妨余醉看云。
[宋]秦观,《次韵邢敦夫秋怀十首》,昔者曾中书，门户实难瞰。笔劫如长淮，初源可觞滥。展开全文经营终入海，欲语焉能暂。斯人今则亡，悲歌风惨澹。
[宋]秦观,《次韵邢敦夫秋怀十首》,渤海有巨鳌，其颠冠嵯峨。宿昔尝小拚，八弦相荡摩。展开全文忽遭龙伯人，一举空潮波。取皮煎作胶，清此昆仑河。
[宋]秦观,《次韵邢敦夫秋怀十首》,蝮蛇初螫手，壮士断其腕。岂不悲毁伤，所恤在躯干。展开全文西羌沙卤地，置戍或烦汉。鸡肋不足云，阿瞒妙思算。
[宋]秦观,《次韵邢敦夫秋怀十首》,汤汤辟痈流，中有学子居。但说若稽古，言犹三万余。展开全文来者转相祖，词林日凋疏。稍喜绩溪令，入校天禄书。
[宋]秦观,《次韵邢敦夫秋怀十首》,匠氏构明堂，百材入斤斧。傥非豫章栋，冗长亦焉取。展开全文英英范与苏，器识兼文武。胡为先一州，不用作霖雨。
[宋]秦观,《次韵邢敦夫秋怀十首》,憬彼高句云，来修裔夷职。天都富如海，劳汝送涓滴。展开全文舳舻尾相衔，远近困供亿。止沸当绝薪，扬汤百无益。
[宋]秦观,《次韵邢敦夫秋怀十首》,祖宗举贤良，充赋多名儒。执事恶言者，此科为之无。展开全文虽有仲舒错，或横江潭鱼。果欲鸣凤至，还当种椅梧。
[宋]秦观,《次韵邢敦夫秋怀十首》,邢侯秋卧痾，挥毫见深衷。赓者二三子，翕然笙磬同。展开全文不为儿女姿，颇形四方风。属有山水念，因之丝与桐。
[宋]秦观,《青门饮》,风起云间，雁横天末，严城画角，梅花三奏。塞草西风，冻云笼月，窗外晓寒轻透。人去香犹在，孤衾长闲馀绣。恨与宵长，一夜薰炉，添尽香兽。前事空劳回首。虽梦断春归，相思依旧。湘瑟声沈，庾梅信断，谁念画眉人瘦。一句难忘处，怎忍辜、耳边轻咒。任人攀折，可怜又学，章台杨柳。
[宋]秦观,《纳凉》,携扙来追柳外凉，画桥南畔倚胡床。月明船笛参差起，风定池莲自在香。
[宋]秦观,《和程给事赠虞道判六首》,刀圭云母具晨餐，门对三层步斗坛。夜考鹤经分七九，晓占岁气辨{左黄右令}丹。
[宋]秦观,《和程给事赠虞道判六首》,人枣交梨近可餐，不须地肺及天坛。龟藏坎海毛皆绿，凤宿离宫色自丹。
[宋]秦观,《和程给事赠虞道判六首》,紫府沉沉掩夜关，竹阴清扫月中坛。岁星偷得桃枝碧，董奉栽成李子丹。
[宋]秦观,《和程给事赠虞道判六首》,囊中玉色已经餐，醉拂丝桐坐杏坛。应笑倦游尘滓客，鬓毛萧瑟事铅丹。
[宋]秦观,《和程给事赠虞道判六首》,汉武游心缥缈间，文成五利尽登坛。何如屈曲韩夫子，不羡神君白玉丹。
[宋]秦观,《和程给事赠虞道判六首》,使君本往道家山，时访玄都太古坛。阴惠已能追许令，治功不独过韦丹。
[宋]秦观,《海康书事十首》,白发坐钩党，南迁海濒州。灌园以餬口，身自杂苍头。展开全文篱落秋暑中，碧花蔓牵牛。谁知把锄人，旧日东陵侯。
[宋]秦观,《海康书事十首》,荔子无几何，黄柑遽如许。迁臣不惜日，恣意移寒暑。展开全文层巢俯云木，信美非吾土。草芳自有时，鹎鵊何关汝。
[宋]秦观,《海康书事十首》,卜居近流水，小巢依嶔岑。终日数椽间，但闻鸟遗音。展开全文炉香入幽梦，海月明孤斟。鹪鹩一枝足，所恨非故林。
[宋]秦观,《海康书事十首》,培塿无松极，驾言出焉游。读书与意会，却扫可忘忧。展开全文尺蠖以时诎，其信亦非求。得归良不恶，未归且淹留。
[宋]秦观,《海康书事十首》,粤女市无常，所至辄成区。一日三四迁，处处售虾鱼。展开全文青裙脚不袜，臭味猿与狙。孰云风土恶，白州生绿珠。
[宋]秦观,《海康书事十首》,海康腊己酉，不论冬孟仲。杀牛檛祭鼓，城郭为沸动。展开全文虽非尧历颁，自我先人用。大笑荆楚人，嘉平猎云梦。
[宋]秦观,《海康书事十首》,粲粲庵摩勒，作汤美无有。上客赋骊驹，玉奁开素手。展开全文那知苍梧野，弃置同刍狗。荆山玉抵鹊，此事繇来久。
[宋]秦观,《海康书事十首》,裔土桑柘希，蚕月不纺绩。吴绡与鲁缟，取具{左舟右网}船客。展开全文一朝南风发，家室相怵迫。半贾鬻我藏，倍称还君息。
[宋]秦观,《海康书事十首》,一雨复一阳，苍茫飓风发。怒号兼昼夜，山海为颠蹶。展开全文云何大块噫，乃尔不可遏。黎明众窍虚，白日丽空阔。
[宋]秦观,《海康书事十首》,合浦古珠池，一熟胎如山。试问池边蜑，云今累年闲。展开全文岂无明月珍，转徙溟渤间。何关二千石，时至自当还。
[宋]秦观,《早春》,黄金蔌蔌满垂杨，尚有春寒到画堂。酒力渐销歌扇怯，入帘飞雪带梅香。
[宋]秦观,《睡起》,睡起东轩下，悠悠春绪长。爬搔失幽啭，款欠堕危芳。展开全文蛛网留晴絮，蜂房受晚香。欲寻初断梦，云雾已冥茫。
[宋]秦观,《悼王子开五首》,我昔官房子，长怀忠穆贤。里无行马第，山有卧牛阡。展开全文当代三公後，惟君五福全。桐棺远归祔，追旧几潸然。
[宋]秦观,《悼王子开五首》,卓尔金闺彦，颀然玉昏班。周旋三友益，零落十年间。展开全文轣辘灵輀动，悠扬素旐还。暮年还抱爱，应复辨追攀。
[宋]秦观,《悼王子开五首》,萧散竹林风，平生约略同。官班嵇叔夜，年辈晋安丰。展开全文民咏濡须政，朝推朐{左月右忍}功。九原无复作，埋玉恨何穷。
[宋]秦观,《悼王子开五首》,南浦维舟访，东堂抵榻眠。後期犹指日，轻别遂终天。展开全文墨妙今初贵，诗名久己传。清风如未坠，诸子更翩翩。
[宋]秦观,《悼王子开五首》,已矣知无憾，贤愚共此途。白驹驰白日，黄发掩黄垆。展开全文和氏终归赵，干将不葬吴。拏痾如可强，犹拟尊生刍。
[宋]秦观,《梦扬州·晚云收》,晚云收。正柳塘、烟雨初休。燕子未归，恻恻清寒如秋。小阑外、东风软，透绣帷、花蜜香稠。江南远，人何处，鹧鸪啼破春愁。长记曾陪燕游。酬妙舞清歌，丽锦缠头。殢酒为花，十载因谁淹留。醉鞭拂面归来晚，望翠楼、帘卷金钩。佳会阻，离情正乱，频梦扬州。
[宋]秦观,《赠女冠畅师》,瞳人剪水腰如束，一幅乌纱裹寒玉。飘然自有姑射姿，回看粉黛皆尘俗。展开全文雾合云窗人莫窥，门前车马任东西。礼罢晓坛春日静，落红满地乳鸦啼。
[宋]秦观,《春词绝句五首》,蒲萄裀暖蕙薰微，红日窥轩睡觉时。人倦披衣双燕出，青丝披罥木兰枝。
[宋]秦观,《春词绝句五首》,弱云亭午弄春娇，高柳无风妥翠条。懒读夜书搔短发，隔垣时听卖饧箫。
[宋]秦观,《春词绝句五首》,都城春富百花披，长忆人归驻马时。浅色御黄应好在，为谁还发去年枝。
[宋]秦观,《春词绝句五首》,风驱白雨洗园林，蔽地飞花一寸深。狂紫浪红俱已矣，老春虽在亦何心。
[宋]秦观,《春词绝句五首》,颠毛渐脱风情少，匣剑空存夹气销。人远地偏无酒肉，春深花鸟谩相撩。
[宋]秦观,《无题二首》,君子有常度，所遭能自如。不与死生变，岂为忧患渝。展开全文西伯囚演易，马迁罪成书。性刚趣和乐，浅浅非丈夫。
[宋]秦观,《无题二首》,世事如浮云，飘忽不相待。欻然化苍狗，俄顷成章盖。展开全文达观听两行，昧者乃多态。舍旃勿重陈，百年等销坏。
[宋]秦观,《满园花/促拍满路花》,一向沈吟久。泪珠盈襟袖。我当初不和、苦撋就。惯纵得软顽，见底心先有。行待痴心守。甚捻著脉子，倒把人来僝僽。近日来、非常罗皂丑。佛也须眉皱。怎掩得众人口。待收了孛罗，罢了从来斗。从今後。休道共我，梦见也、不能得句。
[宋]秦观,《添春色/醉乡春》,唤起一声人悄。衾冷梦寒窗晓。瘴雨过，海棠晴，春色又添多少。社瓮酿成微笑。半缺癭瓢共舀。觉健倒，急投床，醉乡广大人间小。
[宋]秦观,《田居四首》,鸡号四邻起，结束赴中原。戒妇预为黍，呼儿随掩门。展开全文犁锄带晨景，道路更笑喧。宿潦濯芒屦，野芳簪髻根。霁色披窅霭，春空正鲜繁。辛夷茂横阜，锦雉娇空园。少壮已云趋，伶俜尚鸱蹲。蟹黄经雨润，野马从风奔。村落次第集，隔塍致寒暄。眷言月占好，努力竞晨昏。
[宋]秦观,《田居四首》,入夏桑柘稠，阴阴翳墟落。新麦已登场，余蚕犹占箔。展开全文隆曦破层阴，霁霭收远壑。雌蜺卧沦漪，鲜飙泛丛薄。林深鸟更鸣，水漫鱼知乐。羸老厌烦歊，解衣屡盘礡。荫树濯凉颸，起行遗带索。冢妇饷初还，丁男耘有托。倒筒备青钱，盐茗恐垂橐。明日输绢租，邻儿入城郭。
[宋]秦观,《田居四首》,昔我莳青秧，廉纤属梅雨。及兹欲成穗，已复颓星暑。展开全文迟暮易昏晨，摇落多砧杵。村迥少过从，客来旋炊黍。兴发即杖藜，未尝先处所。褰裳涉浅濑，矫首没孤羽。丛祠土鼓悲，野埭鹍鸡舞。雉子随贩夫，老翁拜巫女。辛勤稼穑事，恻怆田畴语。得谷不敢储，催科吏旁午。
[宋]秦观,《田居四首》,严冬百草枯，邻曲富休暇。土井时一汲，柴车久停驾。展开全文寥寥场圃空，跕跕乌鸢下。孤榜傍横塘，喧舂起旁舍。田家重农隙，翁妪相邀迓。班坐酾酒醪，一行三四谢。陶盘奉旨蓄，竹箸羞鸡灸。饮酣争献酬，语阕或悲吒。悠悠灯火暗，剌剌风飙射。客散静柴门，星蟾耿寒夜。
[宋]秦观,《荷花》,方塘收雨脚，落日半遥岑。芙蕖净娟娟，丽服抚翠衾。展开全文无言意自远，欲渡秋水深。缅怀平生人，对此讵可寻。弄芳惜晼晚，酒至谁与斟。天涯有归云，聊寄相思心。心开获清赏，芙蕖一何绮。美人艳新妆，敛袂照秋水。端如荡子事，顾自良家子。黄金选燕赵，摇落对江沚。薄暮风雨来，独立泪如洗。望君君讵知，倾宫定谁似。
[宋]秦观,《饮酒诗四首》,我观人间世，无如醉中真。虚空为消陨，况乃百忧身。展开全文惜哉知此晚，坐令华发新。圣人难骤得，得且致贤人。
[宋]秦观,《饮酒诗四首》,左手持蟹螯，举觞属云汉。天生此神物，为我洗忧患。展开全文山川同恍忽，鱼鸟共萧散。客至壼自倾，欲去不容间。
[宋]秦观,《饮酒诗四首》,客从南方来，酌我一瓯茗。我酌初不啜，强啜且复醒。展开全文既凿浑沌氏，遂出华胥境。操戈逐儒生，举觞还酩酊。
[宋]秦观,《饮酒诗四首》,雷觞淡如水，经年不濡唇。爰有扰龙系，为造英灵春。展开全文英灵韵甚高，蒲萄难为邻。他年血食汝，应配杜康神。
[宋]秦观,《句》,自是我翁多盛德，顿回秋色作春阴。
[宋]秦观,《句》,槿篱护药才通径，竹笕通泉白遍春。
[宋]秦观,《句》,梦魂思汝鸟工往，事故著人羊负来。
[宋]秦观,《句》,高邮西北多巨湖，累累相贯如连珠。
[宋]秦观,《句》,雨砌坠危芳，风檐纳飞凉。
[宋]秦观,《句》,断霞一抹海天低。
[宋]秦观,《句》,城晚通云雾，凉亭到芰荷。
[宋]秦观,《句》,泥新乌栋初巢燕，萍匝荒池已集蜻。
[宋]秦观,《吕与叔挽章四首》,举举西州士，来为邦国华。艺文尤尔雅，经术自名家。展开全文正有高山仰，俄成逝水嗟。贤人各有数，不独岁龙蛇。
[宋]秦观,《吕与叔挽章四首》,数日音容隔，人琴遂已虚。门生应有谥，国史可无书。展开全文旧室悬蛛网，遗编走蠹鱼。定无封禅草，平日笑相如。
[宋]秦观,《吕与叔挽章四首》,追惟献岁发春间，和我新诗忆故山。今日始知诗是谶，魂兮应已度函关。
[宋]秦观,《吕与叔挽章四首》,风流云散了无余，天禄空存旧直庐。小吏独来开锁钥，案头尘满校残书。
[宋]秦观,《宁浦书事六首》,挥汗读书不已，人皆怪我何求。我岂更求荣达，日长聊以销忧。
[宋]秦观,《宁浦书事六首》,鱼稻有如淮右，溪山宛类江南。自是迁臣多病，非干此地烟岚。
[宋]秦观,《宁浦书事六首》,南土四时尽热，悉人日夜俱长。安得此身作石，一齐忘了家乡。
[宋]秦观,《宁浦书事六首》,洛邑太师奄谢，龙川仆射云亡。他日岿然独在，不知谁似灵光。
