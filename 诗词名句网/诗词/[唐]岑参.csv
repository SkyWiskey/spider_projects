[唐]岑参,《白雪歌送武判官归京》,北风卷地白草折，胡天八月即飞雪。忽如一夜春风来，千树万树梨花开。展开全文散入珠帘湿罗幕，狐裘不暖锦衾薄。将军角弓不得控，都护铁衣冷难着。瀚海阑干百丈冰，愁云惨淡万里凝。中军置酒饮归客，胡琴琵琶与羌笛。纷纷暮雪下辕门，风掣红旗冻不翻。轮台东门送君去，去时雪满天山路。山回路转不见君，雪上空留马行处。
[唐]岑参,《逢入京使》,故园东望路漫漫，双袖龙钟泪不干。马上相逢无纸笔，凭君传语报平安。
[唐]岑参,《与高适薛据同登慈恩寺浮图》,塔势如涌出，孤高耸天宫。登临出世界，磴道盘虚空。展开全文突兀压神州，峥嵘如鬼工。四角碍白日，七层摩苍穹。下窥指高鸟，俯听闻惊风。连山若波涛，奔凑似朝东。青槐夹驰道，宫馆何玲珑。秋色从西来，苍然满关中。五陵北原上，万古青濛濛。净理了可悟，胜因夙所宗。誓将挂冠去，觉道资无穷。
[唐]岑参,《走马川行奉送封大夫出师西征》,君不见走马川行雪海边，平沙莽莽黄入天。轮台九月风夜吼，一川碎石大如斗，展开全文随风满地石乱走。匈奴草黄马正肥，金山西见烟尘飞，汉家大将西出师。将军金甲夜不脱，半夜军行戈相拨，风头如刀面如割。马毛带雪汗气蒸，五花连钱旋作冰，幕中草檄砚水凝。虏骑闻之应胆慑，料知短兵不敢接，车师西门伫献捷。
[唐]岑参,《碛中作》,走马西来欲到天，辞家见月两回圆。今夜不知何处宿，平沙万里绝人烟。
[唐]岑参,《轮台歌奉送封大夫出师西征》,轮台城头夜吹角，轮台城北旄头落。羽书昨夜过渠黎，单于已在金山西。展开全文戍楼西望烟尘黑，汉兵屯在轮台北。上将拥旄西出征，平明吹笛大军行。四边伐鼓雪海涌，三军大呼阴山动。虏塞兵气连云屯，战场白骨缠草根。剑河风急雪片阔，沙口石冻马蹄脱。亚相勤王甘苦辛，誓将报主静边尘。古来青史谁不见，今见功名胜古人。
[唐]岑参,《秋思》,那知芳岁晚，坐见寒叶堕。吾不如腐草，翻飞作萤火。
[唐]岑参,《寄左省杜拾遗》,联步趋丹陛，分曹限紫微。晓随天仗入，暮惹御香归。展开全文白发悲花落，青云羡鸟飞。圣朝无阙事，自觉谏书稀。
[唐]岑参,《山房春事》,梁园日暮乱飞鸦，极目萧条三两家。庭树不知人去尽，春来还发旧时花。
[唐]岑参,《春梦》,洞房昨夜春风起，故人尚隔湘江水。枕上片时春梦中，行尽江南数千里。
[唐]岑参,《行军九日思长安故园》,强欲登高去，无人送酒来。遥怜故园菊，应傍战场开。
[唐]岑参,《凉州馆中与诸判官夜集》,弯弯月出挂城头，城头月出照梁州。凉州七里十万家，胡人半解弹琵琶。展开全文琵琶一曲肠堪断，风萧萧兮夜漫漫。河西幕中多故人，故人别来三五春。花门楼前见秋草，岂能贫贱相看老。一生大笑能几回，斗酒相逢须醉倒。
[唐]岑参,《武威送刘判官赴碛西行军》,火山五月行人少，看君马去疾如鸟。都护行营太白西，角声一动胡天晓。
[唐]岑参,《戏问花门酒家翁》,老人七十仍沽酒，千壶百瓮花门口。道傍榆荚仍似钱，摘来沽酒君肯否。
[唐]岑参,《送李副使赴碛西官军》,火山六月应更热，赤亭道口行人绝。知君惯度祁连城，岂能愁见轮台月。脱鞍暂入酒家垆，送君万里西击胡。展开全文功名只向马上取，真是英雄一丈夫。
[唐]岑参,《热海行，送崔侍御还京》,侧闻阴山胡儿语，西头热海水如煮。海上众鸟不敢飞，中有鲤鱼长且肥。岸傍青草常不歇，空中白雪遥旋灭。展开全文蒸沙烁石然虏云，沸浪炎波煎汉月。阴火潜烧天地炉，何事偏烘西一隅。势吞月窟侵太白，气连赤坂通单于。送君一醉天山郭，正见夕阳海边落。柏台霜威寒逼人，热海炎气为之薄。
[唐]岑参,《渔父·扁舟沧浪叟》,扁舟沧浪叟，心与沧浪清。不自道乡里，无人知姓名。朝从滩上饭，暮向芦中宿。歌竟还复歌，手持一竿竹。展开全文竿头钓丝长丈馀，鼓枻乘流无定居。世人那得识深意，此翁取适非取鱼。
[唐]岑参,《和贾舍人早朝》,鸡鸣紫陌曙光寒，莺啭皇州春色阑。金阙晓钟开万户，玉阶仙仗拥千官。展开全文花迎剑佩星初落，柳拂旌旗露未干。独有凤凰池上客，阳春一曲和皆难。
[唐]岑参,《感遇》,五花骢马七香车，云是平阳帝子家。凤凰城头日欲斜，门前高树鸣春鸦。汉家鲁元君不闻，今作城西一古坟。展开全文昔来唯有秦王女，独自吹箫乘白云。
[唐]岑参,《感遇》,北山有芳杜，靡靡花正发。未及得采之，秋风忽吹杀。君不见拂云百丈青松柯，纵使秋风无奈何。四时常作青黛色，展开全文可怜杜花不相识。
[唐]岑参,《送崔子还京》,匹马西从天外归，扬鞭只共鸟争飞。送君九月交河北，雪里题诗泪满衣。
[唐]岑参,《玉门关盖将军歌》,盖将军，真丈夫。行年三十执金吾，身长七尺颇有须。玉门关城迥且孤，黄沙万里白草枯。南邻犬戎北接胡，展开全文将军到来备不虞。五千甲兵胆力粗，军中无事但欢娱。暖屋绣帘红地炉，织成壁衣花氍毹。灯前侍婢泻玉壶，金铛乱点野酡酥。紫绂金章左右趋，问著只是苍头奴。美人一双闲且都，朱唇翠眉映明矑。清歌一曲世所无，今日喜闻凤将雏。可怜绝胜秦罗敷，使君五马谩踟蹰。野草绣窠紫罗襦，红牙缕马对樗蒱。玉盘纤手撒作卢，众中夸道不曾输。枥上昂昂皆骏驹，桃花叱拨价最殊。骑将猎向城南隅，腊日射杀千年狐。我来塞外按边储，为君取醉酒剩沽。醉争酒盏相喧呼，忽忆咸阳旧酒徒。
[唐]岑参,《乐府杂曲·鼓吹曲辞·凯歌六首》,汉将承恩西破戎，捷书先奏未央宫。天子预开麟阁待，只今谁数贰师功。展开全文官军西出过楼兰，营幕傍临月窟寒。蒲海晓霜凝剑尾，葱山夜雪扑旌竿。鸣笳擂鼓拥回军，破国平蕃昔未闻。大夫鹊印摇边月，天将龙旗掣海云。月落辕门鼓角鸣，千群面缚出蕃城。洗兵鱼海云迎阵，秣马龙堆月照营。蕃军遥见汉家营，满谷连山遍哭声。万箭千刀一夜杀，平明流血浸空城。暮雨旌旗湿未干，胡尘白草日光寒。昨夜将军连晓战，蕃军只见马空鞍。
[唐]岑参,《火山云歌送別》,火山突兀赤亭口，火山五月火云厚。火云满山凝未开，飞鸟千里不敢来。展开全文平明乍逐胡风断，薄暮浑随塞雨回。缭绕斜吞铁关树，氛氲半掩交河戍。迢迢征路火山东，山上孤云随马去。
[唐]岑参,《天山雪歌，送萧治归京》,天山有雪常不开，千峰万岭雪崔嵬。北风夜卷赤亭口，一夜天山雪更厚。能兼汉月照银山，复逐胡风过铁关。展开全文交河城边飞鸟绝，轮台路上马蹄滑。晻霭寒氛万里凝，阑干阴崖千丈冰。将军狐裘卧不暖，都护宝刀冻欲断。正是天山雪下时，送君走马归京师。雪中何以赠君别，惟有青青松树枝。
[唐]岑参,《优钵罗花歌》,白山南，赤山北。其间有花人不识，绿茎碧叶好颜色。叶六瓣，花九房。夜掩朝开多异香，何不生彼中国兮生西方。展开全文移根在庭，媚我公堂。耻与众草之为伍，何亭亭而独芳。何不为人之所赏兮，深山穷谷委严霜。吾窃悲阳关道路长，曾不得献于君王。
[唐]岑参,《胡笳歌，送颜真卿使赴河陇》,君不闻胡笳声最悲，紫髯绿眼胡人吹。吹之一曲犹未了，愁杀楼兰征戍儿。凉秋八月萧关道，北风吹断天山草。展开全文昆仑山南月欲斜，胡人向月吹胡笳。胡笳怨兮将送君，秦山遥望陇山云。边城夜夜多愁梦，向月胡笳谁喜闻。
[唐]岑参,《武威送刘单判官赴安西行营，便呈高开府》,热海亘铁门，火山赫金方。白草磨天涯，湖沙莽茫茫。夫子佐戎幕，其锋利如霜。中岁学兵符，不能守文章。展开全文功业须及时，立身有行藏。男儿感忠义，万里忘越乡。孟夏边候迟，胡国草木长。马疾过飞鸟，天穷超夕阳。都护新出师，五月发军装。甲兵二百万，错落黄金光。扬旗拂昆仑，伐鼓震蒲昌。太白引官军，天威临大荒。西望云似蛇，戎夷知丧亡。浑驱大宛马，系取楼兰王。曾到交河城，风土断人肠。寒驿远如点，边烽互相望。赤亭多飘风，鼓怒不可当。有时无人行，沙石乱飘扬。夜静天萧条，鬼哭夹道傍。地上多髑髅，皆是古战场。置酒高馆夕，边城月苍苍。军中宰肥牛，堂上罗羽觞。红泪金烛盘，娇歌艳新妆。望君仰青冥，短翮难可翔。苍然西郊道，握手何慨慷。
[唐]岑参,《登总持阁》,高阁逼诸天，登临近日边。晴开万井树，愁看五陵烟。展开全文槛外低秦岭，窗中小渭川。早知清净理，常愿奉金仙。
[唐]岑参,《北庭贻宗学士道别》,万事不可料，叹君在军中。读书破万卷，何事来从戎。展开全文曾逐李轻车，西征出太蒙。荷戈月窟外，擐甲昆仑东。两度皆破胡，朝廷轻战功。十年只一命，万里如飘蓬。容鬓老胡尘，衣裘脆边风。忽来轮台下，相见披心胸。饮酒对春草，弹棋闻夜钟。今且还龟兹，臂上悬角弓。平沙向旅馆，匹马随飞鸿。孤城倚大碛，海气迎边空。四月犹自寒，天山雪濛濛。君有贤主将，何谓泣途穷。时来整六翮，一举凌苍穹。
[唐]岑参,《相和歌辞·长门怨》,君王嫌妾妒，闭妾在长门。舞袖垂新宠，愁眉结旧恩。绿钱侵履迹，红粉湿啼痕。羞被夭桃笑，看春独不言。
[唐]岑参,《初过陇山途中，呈宇文判官》,一驿过一驿，驿骑如星流。平明发咸阳，暮及陇山头。展开全文陇水不可听，呜咽令人愁。沙尘扑马汗，雾露凝貂裘。西来谁家子，自道新封侯。前月发安西，路上无停留。都护犹未到，来时在西州。十日过沙碛，终朝风不休。马走碎石中，四蹄皆血流。万里奉王事，一身无所求。也知塞垣苦，岂为妻子谋。山口月欲出，先照关城楼。溪流与松风，静夜相飕飗。别家赖归梦，山塞多离忧。与子且携手，不愁前路修。
[唐]岑参,《失题》,帝乡北近日，泸口南连蛮。何当遇长房，缩地到京关。
[唐]岑参,"《与独孤渐道别长句,兼呈严八侍御》",轮台客舍春草满，颍阳归客肠堪断。穷荒绝漠鸟不飞，万碛千山梦犹懒。怜君白面一书生，读书千卷未成名。展开全文五侯贵门脚不到，数亩山田身自耕。兴来浪迹无远近，及至辞家忆乡信。无事垂鞭信马头，西南几欲穷天尽。奉使三年独未归，边头词客旧来稀。借问君来得几日，到家不觉换春衣。高斋清昼卷帷幕，纱帽接蘺慵不著。中酒朝眠日色高，弹棋夜半灯花落。冰片高堆金错盘，满堂凛凛五月寒。桂林蒲萄新吐蔓，武城刺蜜未可餐。军中置酒夜挝鼓，锦筵红烛月未午。花门将军善胡歌，叶河蕃王能汉语。知尔园林压渭滨，夫人堂上泣罗裙。鱼龙川北盘谿雨，鸟鼠山西洮水云。台中严公于我厚，别后新诗满人口。自怜弃置天西头，因君为问相思否。
[唐]岑参,《初至西虢官舍南池，呈左右省及南宫诸故人》,黜官自西掖，待罪临下阳。空积犬马恋，岂思鹓鹭行。展开全文素多江湖意，偶佐山水乡。满院池月静，卷帘溪雨凉。轩窗竹翠湿，案牍荷花香。白鸟上衣桁，青苔生笔床。数公不可见，一别尽相忘。敢恨青琐客，无情华省郎。早年迷进退，晚节悟行藏。他日能相访，嵩南旧草堂。
[唐]岑参,《潼关镇国军句覆使院早春，寄王同州》,胡寇尚未尽，大军镇关门。旌旗遍草木，兵马如云屯。圣朝正用武，诸将皆承恩。不见征战功，但闻歌吹喧。展开全文儒生有长策，闭口不敢言。昨从关东来，思与故人论。何为廊庙器，至今居外藩。黄霸宁淹留，苍生望腾鶱。卷帘见西岳，仙掌明朝暾。昨夜闻春风，戴胜过后园。各自限官守，何由叙凉温。离忧不可忘，襟背思树萱。
[唐]岑参,《送许子擢第归江宁拜亲，因寄王大昌龄》,建业控京口，金陵款沧溟。君家临秦淮，傍对石头城。十年自勤学，一鼓游上京。青春登甲科，动地闻香名。展开全文解榻皆五侯，结交尽群英。六月槐花飞，忽思莼菜羹。跨马出国门，丹阳返柴荆。楚云引归帆，淮水浮客程。到家拜亲时，入门有光荣。乡人尽来贺，置酒相邀迎。闲眺兆顾楼，醉眠湖上亭。月从海门出，照见茅山青。昔为帝王州，今幸天地平。五朝变人世，千载空江声。玄元告灵符，丹洞获其铭。皇帝受玉册，群臣罗天庭。喜气薄太阳，祥光彻窅冥。奔走朝万国，崩腾集百灵。王兄尚谪宦，屡见秋云生。孤城带后湖，心与湖水清。一县无诤辞，有时开道经。黄鹤垂两翅，徘徊但悲鸣。相思不可见，空望牛女星。
[唐]岑参,《送王著作赴淮西幕府》,燕子与百劳，一西复一东。天空信寥廓，翔集何时同。知己怅难遇，良朋非易逢。怜君心相亲，与我家又通。展开全文言笑日无度，书札凡几封。湛湛万顷陂，森森千丈松。不知有机巧，无事干心胸。满堂皆酒徒，岂复羡王公。早年抱将略，累岁依幕中。昨者从淮西，归来奏边功。承恩长乐殿，醉出明光宫。逆旅悲寒蝉，客梦惊飞鸿。发家见春草，却去闻秋风。月色冷楚城，淮光透霜空。各自务功业，当须激深衷。别后能相思，何嗟山水重。
[唐]岑参,《暮秋山行》,疲马卧长坡，夕阳下通津。山风吹空林，飒飒如有人。苍旻霁凉雨，石路无飞尘。千念集暮节，万籁悲萧晨。展开全文鶗鴂昨夜鸣，蕙草色已陈。况在远行客，自然多苦辛。
[唐]岑参,《青门歌，送东台张判官》,青门金锁平旦开，城头日出使车回。青门柳枝正堪折，路傍一日几人别。东出青门路不穷，驿楼官树灞陵东。展开全文花扑征衣看似绣，云随去马色疑骢。胡姬酒垆日未午，丝绳玉缸酒如乳。灞头落花没马蹄，昨夜微雨花成泥。黄鹂翅湿飞转低，关东尺书醉懒题。须臾望君不可见，扬鞭飞鞚疾如箭。借问使乎何时来，莫作东飞伯劳西飞燕。
[唐]岑参,《敦煌太守后庭歌》,敦煌太守才且贤，郡中无事高枕眠。太守到来山出泉，黄砂碛里人种田。展开全文敦煌耆旧鬓皓然，愿留太守更五年。城头月出星满天，曲房置酒张锦筵。美人红妆色正鲜，侧垂高髻插金钿。醉坐藏钩红烛前，不知钩在若个边。为君手把珊瑚鞭，射得半段黄金钱，此中乐事亦已偏。
[唐]岑参,《卫节度赤骠马歌》,君家赤骠画不得，一团旋风桃花色。红缨紫鞚珊瑚鞭，玉鞍锦鞯黄金勒。请君鞲出看君骑，尾长窣地如红丝。展开全文自矜诸马皆不及，却忆百金新买时。香街紫陌凤城内，满城见者谁不爱。扬鞭骤急白汗流，弄影行骄碧蹄碎。紫髯胡雏金剪刀，平明剪出三鬃高。枥上看时独意气，众中牵出偏雄豪。骑将猎向南山口，城南狐兔不复有。草头一点疾如飞，却使苍鹰翻向后。忆昨看君朝未央，鸣珂拥盖满路香。始知边将真富贵，可怜人马相辉光。男儿称意得如此，骏马长鸣北风起。待君东去扫胡尘，为君一日行千里。
[唐]岑参,《过梁州奉赠张尚书大夫公》,汉中二良将，今昔各一时。韩信此登坛，尚书复来斯。手把铜虎符，身总丈人师。错落北斗星，照耀黑水湄。展开全文英雄若神授，大材济时危。顷岁遇雷云，精神感灵祇。勋业振青史，恩德继鸿私。羌虏昔未平，华阳积僵尸。人烟绝墟落，鬼火依城池。巴汉空水流，褒斜惟鸟飞。自公布德政，此地生光辉。百堵创里闾，千家恤茕嫠。层城重鼓角，甲士如熊罴。坐啸风自调，行春雨仍随。芃芃麦苗长，蔼蔼桑叶肥。浮客相与来，群盗不敢窥。何幸承嘉惠，小年即相知。富贵情易疏，相逢心不移。置酒宴高馆，娇歌杂青丝。锦席绣拂庐，玉盘金屈卮。春景透高戟，江云彗长麾。枥马嘶柳阴，美人映花枝。门传大夫印，世拥上将旗。承家令名扬，许国苦节施。戎幕宁久驻，台阶不应迟。别有弹冠士，希君无见遗。
[唐]岑参,《陪狄员外早秋登府西楼，因呈院中诸公》,常爱张仪楼，西山正相当。千峰带积雪，百里临城墙。烟氛扫晴空，草树映朝光。车马隘百井，里閈盘二江。展开全文亚相自登坛，时危安此方。威声振蛮貊，惠化钟华阳。旌节罗广庭，戈鋋凛秋霜。阶下貔虎士，幕中鹓鹭行。今我忽登临，顾恩不望乡。知己犹未报，鬓毛飒已苍。时命难自知，功业岂暂忘。蝉鸣秋城夕，鸟去江天长。兵马休战争，风尘尚苍茫。谁当共携手，赖有冬官郎。
[唐]岑参,《太白东溪张老舍即事，寄舍弟侄等》,渭上秋雨过，北风何骚骚。天晴诸山出，太白峰最高。主人东溪老，两耳生长毫。远近知百岁，子孙皆二毛。展开全文中庭井阑上，一架猕猴桃。石泉饭香粳，酒瓮开新槽。爱兹田中趣，始悟世上劳。我行有胜事，书此寄尔曹。
[唐]岑参,《送祁乐归河东》,祁乐后来秀，挺身出河东。往年诣骊山，献赋温泉宫。天子不召见，挥鞭遂从戎。前月还长安，囊中金已空。展开全文有时忽乘兴，画出江上峰。床头苍梧云，帘下天台松。忽如高堂上，飒飒生清风。五月火云屯，气烧天地红。鸟且不敢飞，子行如转蓬。少华与首阳，隔河势争雄。新月河上出，清光满关中。置酒灞亭别，高歌披心胸。君到故山时，为谢五老翁。
[唐]岑参,《精卫》,负剑出北门，乘桴适东溟。一鸟海上飞，云是帝女灵。玉颜溺水死，精卫空为名。怨积徒有志，力微竟不成。展开全文西山木石尽，巨壑何时平。
[唐]岑参,《青山峡口泊舟怀狄侍御》,峡口秋水壮，沙边且停桡。奔涛振石壁，峰势如动摇。九月芦花新，弥令客心焦。谁念在江岛，故人满天朝。展开全文无处豁心胸，忧来醉能销。往来巴山道，三见秋草凋。狄生新相知，才调凌云霄。赋诗析造化，入幕生风飙。把笔判甲兵，战士不敢骄。皆云梁公后，遇鼎还能调。离别倏经时，音尘殊寂寥。何当见夫子，不叹乡关遥。
[唐]岑参,《武威春暮，闻宇文判官西使还，已到晋昌》,岸雨过城头，黄鹂上戍楼。塞花飘客泪，边柳挂乡愁。白发悲明镜，青春换敝裘。君从万里使，闻已到瓜州。
[唐]岑参,《至大梁却寄匡城主人》,一从弃鱼钓，十载干明王。无由谒天阶，却欲归沧浪。仲秋至东郡，遂见天雨霜。昨日梦故山，蕙草色已黄。展开全文平明辞铁丘，薄暮游大梁。仲秋萧条景，拔剌飞鹅鶬。四郊阴气闭，万里无晶光。长风吹白茅，野火烧枯桑。故人南燕吏，籍籍名更香。聊以玉壶赠，置之君子堂。
[唐]岑参,《初授官题高冠草堂》,三十始一命，宦情多欲阑。自怜无旧业，不敢耻微官。展开全文涧水吞樵路，山花醉药栏。只缘五斗米，辜负一渔竿。
[唐]岑参,《送张秘书充刘相公通汴河判官，便赴江外觐省》,前年见君时，见君正泥蟠。去年见君处，见君已风抟。朝趋赤墀前，高视青云端。新登麒麟阁，适脱獬豸冠。展开全文刘公领舟楫，汴水扬波澜。万里江海通，九州天地宽。昨夜动使星，今旦送征鞍。老亲在吴郡，令弟双同官。鲈鲙剩堪忆，莼羹殊可餐。既参幕中画，复展膝下欢。因送故人行，试歌行路难。何处路最难，最难在长安。长安多权贵，珂珮声珊珊。儒生直如弦，权贵不须干。斗酒取一醉，孤琴为君弹。临岐欲有赠，持以握中兰。
[唐]岑参,《和刑部成员外秋夜寓直寄台省知己》,列宿光三署，仙郎直五宵。时衣天子赐，厨膳大官调。长乐钟应近，明光漏不遥。黄门持被覆，侍女捧香烧。展开全文笔为题诗点，灯缘起草挑。竹喧交砌叶，柳亸拂窗条。粉署荣新命，霜台忆旧僚。名香播兰蕙，重价蕴琼瑶。击水翻沧海，抟风透赤霄。微才喜同舍，何幸忽闻韶。
[唐]岑参,《饯王岑判官赴襄阳道》,故人汉阳使，走马向南荆。不厌楚山路，只怜襄水清。津头习氏宅，江上夫人城。夜入橘花宿，朝穿桐叶行。展开全文害群应自慑，持法固须平。暂得青门醉，斜光速去程。
[唐]岑参,《东归发犍为，至泥谿舟中作》,前日解侯印，泛舟归山东。平旦发犍为，逍遥信回风。展开全文七月江水大，沧波涨秋空。复有峨眉僧，诵经在舟中。夜泊防虎豹，朝行逼鱼龙。一道鸣迅湍，两边走连峰。猿拂岸花落，鸟啼檐树重。烟霭吴楚连，溯沿湖海通。忆昨在西掖，复曾入南宫。日出朝圣人，端笏陪群公。不意今弃置，何由豁心胸。吾当海上去，且学乘桴翁。
[唐]岑参,《梁园歌，送河南王说判官》,君不见梁孝王修竹园，颓墙隐辚势仍存。娇娥曼脸成草蔓，罗帷珠帘空竹根。展开全文大梁一旦人代改，秋月春风不相待。池中几度雁新来，洲上千年鹤应在。梁园二月梨花飞，却似梁王雪下时。当时置酒延枚叟，肯料平台狐兔走。万事翻覆如浮云，昔人空在今人口。单父古来称宓生，只今为政有吾兄。輶轩若过梁园道，应傍琴台闻政声。
[唐]岑参,《赵将军歌》,九月天山风似刀，城南猎马缩寒毛。将军纵博场场胜，赌得单于貂鼠袍。
[唐]岑参,《范公丛竹歌》,世人见竹不解爱，知君种竹府城内。此君托根幸得地，种来几时闻已大。展开全文盛暑翛翛丛色寒，闲宵槭槭叶声干。能清案牍帘下见，宜对琴书窗外看。为君成阴将蔽日，迸笋穿阶踏还出。守节偏凌御史霜，虚心愿比郎官笔。君莫爱南山松树枝，竹色四时也不移。寒天草木黄落尽，犹自青青君始知。
[唐]岑参,《潼关使院怀王七季友》,王生今才子，时辈咸所仰。何当见颜色，终日劳梦想。驱车到关下，欲往阻河广。满日徒春华，思君罢心赏。展开全文开门见太华，朝日映高掌。忽觉莲花峰，别来更如长。无心顾微禄，有意在独往。不负林中期，终当出尘网。
[唐]岑参,《上嘉州青衣山中峰，题惠净上人幽居，寄兵部》,青衣谁开凿，独在水中央。浮舟一跻攀，侧径缘穹苍。绝顶诣老僧，豁然登上方。诸岭一何小，三江奔茫茫。展开全文兰若向西开，峨眉正相当。猿鸟乐钟磬，松萝泛天香。江云入袈裟，山月吐绳床。早知清净理，久乃机心忘。尚以名宦拘，聿来夷獠乡。吾友不可见，郁为尚书郎。早岁爱丹经，留心向青囊。渺渺云智远，幽幽海怀长。胜赏欲与俱，引领遥相望。为政愧无术，分忧幸时康。君子满天朝，老夫忆沧浪。况值庐山远，抽簪归法王。
[唐]岑参,"《冀州客舍酒酣,贻王绮寄题南楼（时王子欲应》",夫子傲常调，诏书下征求。知君欲谒帝，秣马趋西周。逸足何駸駸，美声实风流。学富赡清词，下笔不能休。展开全文君家一何盛，赫奕难为俦。伯父四五人，同时为诸侯。忆昨始相值，值君客贝丘。相看复乘兴，携手到冀州。前日在南县，与君上北楼。野旷不见山，白日落草头。客舍梨花繁，深花隐鸣鸠。南邻新酒熟，有女弹箜篌。醉后或狂歌，酒醒满离忧。主人不相识，此地难淹留。吾庐终南下，堪与王孙游。何当肯相寻，澧上一孤舟。
[唐]岑参,《敬酬杜华淇上见赠，兼呈熊曜》,杜侯实才子，盛名不可及。只曾效一官，今已年四十。是君同时者，已有尚书郎。怜君独未遇，淹泊在他乡。展开全文我从京师来，到此喜相见。共论穷途事，不觉泪满面。忆昨癸未岁，吾兄自江东。得君江湖诗，骨气凌谢公。熊生尉淇上，开馆常待客。喜我二人来，欢笑朝复夕。县楼压春岸，戴胜鸣花枝。吾徒在舟中，纵酒兼弹棋。三月犹未还，寒愁满春草。赖蒙瑶华赠，讽咏慰怀抱。
[唐]岑参,《虢州郡斋南池幽兴，因与阎二侍御道别》,池色净天碧，水凉雨凄凄。快风从东南，荷叶翻向西。性本爱鱼鸟，未能返岩谿。中岁徇微官，遂令心赏睽。展开全文及兹佐山郡，不异寻幽栖。小吏趋竹径，讼庭侵药畦。胡尘暗河洛，二陕震鼓鼙。故人佐戎轩，逸翮凌云霓。行军在函谷，两度闻莺啼。相看红旗下，饮酒白日低。闻君欲朝天，驷马临道嘶。仰望浮与沉，忽如云与泥。夜眠驿楼月，晓发关城鸡。惆怅西郊暮，乡书对君题。
[唐]岑参,《冬宵家会饯李郎司兵赴同州》,急管杂青丝，玉瓶金屈卮。寒天高堂夜，扑地飞雪时。展开全文贺君关西掾，新绶腰下垂。白面皇家郎，逸翮青云姿。明旦之官去，他辰良会稀。惜别冬夜短，务欢杯行迟。季女犹自小，老夫未令归。且看匹马行，不得鸣凤飞。昔岁到冯翊，人烟接京师。曾上月楼头，遥见西岳祠。沙苑逼官舍，莲峰压城池。多暇或自公，读书复弹棋。州县信徒劳，云霄亦可期。应须力为政，聊慰此相思。
[唐]岑参,《登千福寺楚金禅师法华院多宝塔》,多宝灭已久，莲华付吾师。宝塔凌太空，忽如涌出时。展开全文数年功不成，一志坚自持。明主亲梦见，世人今始知。千家献黄金，万匠磨琉璃。既空泰山木，亦罄天府赀。焚香如云屯，幡盖珊珊垂。悉窣神绕护，众魔不敢窥。作礼睹灵境，焚香方证疑。庶割区中缘，脱身恒在兹。
[唐]岑参,《春半与群公同游元处士别业》,郭南处士宅，门外罗群峰。胜概忽相引，春华今正浓。展开全文山厨竹里爨，野碓藤间舂。对酒云数片，卷帘花万重。岩泉嗟到晚，州县欲归慵。草色带朝雨，滩声兼夜钟。爱兹清俗虑，何事老尘容。况有林下约，转怀方外踪。
[唐]岑参,《秋夕听罗山人弹三峡流泉》,皤皤岷山老，抱琴鬓苍然。衫袖拂玉徽，为弹三峡泉。此曲弹未半，高堂如空山。石林何飕飗，忽在窗户间。展开全文绕指弄呜咽，青丝激潺湲。演漾怨楚云，虚徐韵秋烟。疑兼阳台雨，似杂巫山猿。幽引鬼神听，净令耳目便。楚客肠欲断，湘妃泪斑斑。谁裁青桐枝，縆以朱丝弦。能含古人曲，递与今人传。知音难再逢，惜君方老年。曲终月已落，惆怅东斋眠。
[唐]岑参,《秦筝歌，送外甥萧正归京》,汝不闻秦筝声最苦，五色缠弦十三柱。怨调慢声如欲语，一曲未终日移午。红亭水木不知暑，忽弹黄钟和白纻。展开全文清风飒来云不去，闻之酒醒泪如雨。汝归秦兮弹秦声，秦声悲兮聊送汝。
[唐]岑参,《裴将军宅芦管歌》,辽东九月芦叶断，辽东小儿采芦管。可怜新管清且悲，一曲风飘海头满。海树萧索天雨霜，管声寥亮月苍苍。展开全文白狼河北堪愁恨，玄兔城南皆断肠。辽东将军长安宅，美人芦管会佳客。弄调啾飕胜洞箫，发声窈窕欺横笛。夜半高堂客未回，祗将芦管送君杯。巧能陌上惊杨柳，复向园中误落梅。诸客爱之听未足，高卷珠帘列红烛。将军醉舞不肯休，更使美人吹一曲。
[唐]岑参,《送张献心充副使归河西杂句》,将门子弟君独贤，一从受命常在边。未至三十已高位，腰间金印色赭然。前日承恩白虎殿，归来见者谁不羡。展开全文箧中赐衣十重馀，案上军书十二卷。看君谋智若有神，爱君词句皆清新。澄湖万顷深见底，清冰一片光照人。云中昨夜使星动，西门驿楼出相送。玉瓶素蚁腊酒香，金鞭白马紫游缰。花门南，燕支北，张掖城头云正黑，送君一去天外忆。
[唐]岑参,《送郭乂杂言》,地上青草出，经冬今始归。博陵无近信，犹未换春衣。怜汝不忍别，送汝上酒楼。初行莫早发，且宿霸桥头。展开全文功名须及早，岁月莫虚掷。早年已工诗，近日兼注易。何时过东洛，早晚度盟津。朝歌城边柳亸地，邯郸道上花扑人。去年四月初，我正在河朔。曾上君家县北楼，楼上分明见恒岳。中山明府待君来，须计行程及早回。到家速觅长安使，待汝书封我自开。
[唐]岑参,《蜀葵花歌》,昨日一花开，今日一花开。今日花正好，昨日花已老。始知人老不如花，可惜落花君莫扫。人生不得长少年，展开全文莫惜床头沽酒钱。请君有钱向酒家，君不见，蜀葵花。
[唐]岑参,《登北庭北楼，呈幕中诸公》,尝读西域传，汉家得轮台。古塞千年空，阴山独崔嵬。展开全文二庭近西海，六月秋风来。日暮上北楼，杀气凝不开。大荒无鸟飞，但见白龙塠。旧国眇天末，归心日悠哉。上将新破胡，西郊绝烟埃。边城寂无事，抚剑空徘徊。幸得趋幕中，托身厕群才。早知安边计，未尽平生怀。
[唐]岑参,《寄青城龙谿奂道人》,五岳之丈人，西望青瞢瞢。云开露崖峤，百里见石棱。龙谿盘中峰，上有莲花僧。绝顶小兰若，四时岚气凝。展开全文身同云虚无，心与谿清澄。诵戒龙每听，赋诗人则称。杉风吹袈裟，石壁悬孤灯。久欲谢微禄，誓将归大乘。愿闻开士说，庶以心相应。
[唐]岑参,《西蜀旅舍春叹，寄朝中故人呈狄评事》,春与人相乖，柳青头转白。生平未得意，览镜私自惜。四海犹未安，一身无所适。自从兵戈动，遂觉天地窄。展开全文功业悲后时，光阴叹虚掷。却为文章累，幸有开济策。何负当途人，无心矜窘厄。回瞻后来者，皆欲肆轥轹。起草思南宫，寄言忆西掖。时危任舒卷，身退知损益。穷巷草转深，闲门日将夕。桥西暮雨黑，篱外春江碧。昨者初识君，相看俱是客。声华同道术，世业通往昔。早须归天阶，不得安孔席。吾先税归鞅，旧国如咫尺。
[唐]岑参,《春遇南使，贻赵知音》,端居春心醉，襟背思树萱。美人在南州，为尔歌北门。展开全文北风吹烟物，戴胜鸣中园。枯杨长新条，芳草滋旧根。网丝结宝琴，尘埃被空樽。适遇江海信，聊与南客论。
[唐]岑参,《送许拾遗恩归江宁拜亲》,诏书下青琐，驷马还吴洲。束帛仍赐衣，恩波涨沧流。微禄将及亲，向家非远游。看君五斗米，不谢万户侯。展开全文知出西掖垣，如到南徐州。归心望海日，乡梦登江楼。大江盘金陵，诸山横石头。枫树隐茅屋，橘林系渔舟。种药疏故畦，钓鱼垂旧钩。对月京口夕，观涛海门秋。天子怜谏官，论事不可休。早来丹墀下，高驾无淹留。
[唐]岑参,《青龙招提归一上人远游吴楚别诗》,久交应真侣，最叹青龙僧。弃官向二年，削发归一乘。了然莹心身，洁念乐空寂。名香泛窗户，幽磬清晓夕。展开全文往年仗一剑，由是佐二庭。于焉久从戎，兼复解论兵。世人犹未知，天子愿相见。朝从青莲宇，暮入白虎殿。宫女擎锡杖，御筵出香炉。说法开藏经，论边穷阵图。忘机厌尘喧，浪迹向江海。恩师石可访，惠远峰犹在。今旦飞锡去，何时持钵还。湖烟冷吴门，淮月衔楚山。一身如浮云，万里过江水。相思眇天末，南望无穷已。
[唐]岑参,《河西太守杜公挽歌四首》,蒙叟悲藏壑，殷宗惜济川。长安非旧日，京兆是新阡。黄霸官犹屈，苍生望已愆。唯馀卿月在，留向杜陵悬。展开全文鼓角城中出，坟茔郭外新。雨随思太守，云从送夫人。蒿里埋双剑，松门闭万春。回瞻北堂上，金印已生尘。忆昨明光殿，新承天子恩。剖符移北地，授钺领西门。塞草迎军幕，边云拂使轩。至今闻陇外，戎虏尚亡魂。漫漫澄波阔，沉沉大厦深。秉心常匪席，行义每挥金。汲引窥兰室，招携入翰林。多君有令子，犹注世人心。
[唐]岑参,《虢州送郑兴宗弟归扶风别庐》,佐郡已三载，岂能长后时。出关少亲友，赖汝常相随。今旦忽言别，怆然俱泪垂。平生沧洲意，独有青山知。展开全文州县不敢说，云霄谁敢期。因怀东谿老，最忆南峰缁。为我多种药，还山应未迟。
[唐]岑参,《故河南尹岐国公赠工部尚书苏公挽歌二首》,河尹恩荣旧，尚书宠赠新。一门传画戟，几世驾朱轮。夜色何时晓，泉台不复春。唯馀朝服在，金印已生尘。展开全文白日扃泉户，青春掩夜台。旧堂阶草长，空院砌花开。山晚铭旌去，郊寒骑吹回。三川难可见，应惜庾公才。
[唐]岑参,《韩员外夫人清河县君崔氏挽歌二首》,令德当时重，高门举世推。从夫荣已绝，封邑宠难追。陌上人皆惜，花间鸟亦悲。仙郎看陇月，犹忆画眉时。展开全文遽闻伤别剑，忽复叹藏舟。灯冷泉中夜，衣寒地下秋。青松吊客泪，丹旐路人愁。徒有清河在，空悲逝水流。
[唐]岑参,《出关经华岳寺，访法华云公》,野寺聊解鞍，偶见法华僧。开门对西岳，石壁青棱层。展开全文竹径厚苍苔，松门盘紫藤。长廊列古画，高殿悬孤灯。五月山雨热，三峰火云蒸。侧闻樵人言，深谷犹积冰。久愿寻此山，至今嗟未能。谪官忽东走，王程苦相仍。欲去恋双树，何由穷一乘。月轮吐山郭，夜色空清澄。
[唐]岑参,《终南山双峰草堂作》,敛迹归山田，息心谢时辈。昼还草堂卧，但与双峰对。兴来恣佳游，事惬符胜概。著书高窗下，日夕见城内。展开全文曩为世人误，遂负平生爱。久与林壑辞，及来松杉大。偶兹近精庐，屡得名僧会。有时逐樵渔，尽日不冠带。崖口上新月，石门破苍霭。色向群木深，光摇一潭碎。缅怀郑生谷，颇忆严子濑。胜事犹可追，斯人邈千载。
[唐]岑参,《送严维下第还江东》,勿叹今不第，似君殊未迟。且归沧洲去，相送青门时。望鸟指乡远，问人愁路疑。敝裘沾暮雪，归棹带流澌。展开全文严子滩复在，谢公文可追。江皋如有信，莫不寄新诗。
[唐]岑参,《早秋与诸子登虢州西亭观眺》,亭高出鸟外，客到与云齐。树点千家小，天围万岭低。残虹挂陕北，急雨过关西。酒榼缘青壁，瓜田傍绿谿。展开全文微官何足道，爱客且相携。唯有乡园处，依依望不迷。
[唐]岑参,《佐郡思旧游》,幸得趋紫殿，却忆侍丹墀。史笔众推直，谏书人莫窥。平生恒自负，垂老此安卑。同类皆先达，非才独后时。展开全文庭槐宿鸟乱，阶草夜虫悲。白发今无数，青云未有期。
[唐]岑参,《赴犍为经龙阁道》,侧径转青壁，危梁透沧波。汗流出鸟道，胆碎窥龙涡。骤雨暗谿口，归云网松萝。屡闻羌儿笛，厌听巴童歌。展开全文江路险复永，梦魂愁更多。圣朝幸典郡，不敢嫌岷峨。
[唐]岑参,《早上五盘岭》,平旦驱驷马，旷然出五盘。江回两崖斗，日隐群峰攒。苍翠烟景曙，森沉云树寒。松疏露孤驿，花密藏回滩。展开全文栈道谿雨滑，畬田原草干。此行为知己，不觉蜀道难。
[唐]岑参,《郡斋闲坐》,负郭无良田，屈身徇微禄。平生好疏旷，何事就羁束。幸曾趋丹墀，数得侍黄屋。故人尽荣宠，谁念此幽独。展开全文州县非宿心，云山欣满目。顷来废章句，终日披案牍。佐郡竟何成，自悲徒碌碌。
[唐]岑参,《临河客舍呈狄明府兄留题县南楼》,黎阳城南雪正飞，黎阳渡头人未归。河边酒家堪寄宿，主人小女能缝衣。展开全文故人高卧黎阳县，一别三年不相见。邑中雨雪偏著时，隔河东郡人遥羡。邺都唯见古时丘，漳水还如旧日流。城上望乡应不见，朝来好是懒登楼。
[唐]岑参,《敷水歌，送窦渐入京》,罗敷昔时秦氏女，千载无人空处所。昔时流水至今流，万事皆逐东流去。此水东流无尽期，水声还似旧来时。展开全文岸花仍自羞红脸，堤柳犹能学翠眉。春去秋来不相待，水中月色长不改。罗敷养蚕空耳闻，使君五马今何在。九月霜天水正寒，故人西去度征鞍。水底鲤鱼幸无数，愿君别后垂尺素。
[唐]岑参,《送魏四落第还乡》,东归不称意，客舍戴胜鸣。腊酒饮未尽，春衫缝已成。长安柳枝春欲来，洛阳梨花在前开。魏侯池馆今尚在，展开全文犹有太师歌舞台。君家盛德岂徒然，时人注意在吾贤。莫令别后无佳句，只向垆头空醉眠。
[唐]岑参,《送宇文南金放后归太原寓居，因呈太原郝主簿》,归去不得意，北京关路赊。却投晋山老，愁见汾阳花。翻作灞陵客，怜君丞相家。夜眠旅舍雨，晓辞春城鸦。展开全文送君系马青门口，胡姬垆头劝君酒。为问太原贤主人，春来更有新诗否。
[唐]岑参,《登古邺城》,下马登邺城，城空复何见。东风吹野火，暮入飞云殿。展开全文城隅南对望陵台，漳水东流不复回。武帝宫中人去尽，年年春色为谁来。
[唐]岑参,《邯郸客舍歌》,客从长安来，驱马邯郸道。伤心丛台下，一带生蔓草。客舍门临漳水边，垂杨下系钓鱼船。邯郸女儿夜沽酒，展开全文对客挑灯夸数钱。酩酊醉时日正午，一曲狂歌垆上眠。
[唐]岑参,《汉川山行，呈成少尹》,西蜀方携手，南宫忆比肩。平生犹不浅，羁旅转相怜。山店云迎客，江村犬吠船。秋来取一醉，须待月光眠。
[唐]岑参,《凤翔府行军送程使君赴成州》,程侯新出守，好日发行军。拜命时人羡，能官圣主闻。展开全文江楼黑寒雨，山郭冷秋云。竹马诸童子，朝朝待使君。
[唐]岑参,《奉和杜相公发益昌》,相公临戎别帝京，拥麾持节远横行。朝登剑阁云随马，夜渡巴江雨洗兵。展开全文山花万朵迎征盖，川柳万条拂去旌。暂到蜀城应计日，须知明主待持衡。
[唐]岑参,《虢州西亭陪端公宴集》,红亭出鸟外，骏马系云端。万岭窗前睥，千家肘底看。开瓶酒色嫩，踏地叶声干。为逼霜台使，重裘也觉寒。
[唐]岑参,《宿华阴东郭客舍忆阎防》,次舍山郭近，解鞍鸣钟时。主人炊新粒，行子充夜饥。关月生首阳，照见华阴祠。苍茫秋山晦，萧瑟寒松悲。展开全文久从园庐别，遂与朋知辞。旧壑兰杜晚，归轩今已迟。
[唐]岑参,《巩北秋兴，寄崔明允》,白露披梧桐，玄蝉昼夜号。秋风万里动，日暮黄云高。君子佐休明，小人事蓬蒿。所适在鱼鸟，焉能徇锥刀。展开全文孤舟向广武，一鸟归成皋。胜概日相与，思君心郁陶。
[唐]岑参,《江上春叹》,腊月江上暖，南桥新柳枝。春风触处到，忆得故园时。终日不如意，出门何所之。从人觅颜色，自笑弱男儿。
[唐]岑参,《成王挽歌》,幽山悲旧桂，长坂怆馀兰。地底孤灯冷，泉中一镜寒。展开全文铭旌门客送，骑吹路人看。漫作琉璃碗，淮王误合丹。
[唐]岑参,《苗侍中挽歌二首》,摄政朝章重，持衡国相尊。笔端通造化，掌内运乾坤。青史遗芳满，黄枢故事存。空悲渭桥路，谁对汉皇言。展开全文天子悲元老，都人惜上公。优贤几杖在，会葬市朝空。丹旐飞斜日，清笳怨暮风。平生门下客，继美庙堂中。
[唐]岑参,《澧头送蒋侯》,君住澧水北，我家澧水西。两村辨乔木，五里闻鸣鸡。饮酒溪雨过，弹棋山月低。徒闻蒋生径，尔去谁相携。
[唐]岑参,《登嘉州凌云寺作》,寺出飞鸟外，青峰戴朱楼。搏壁跻半空，喜得登上头。展开全文始知宇宙阔，下看三江流。天晴见峨眉，如向波上浮。迥旷烟景豁，阴森棕楠稠。愿割区中缘，永从尘外游。回风吹虎穴，片雨当龙湫。僧房云濛濛，夏月寒飕飕。回合俯近郭，寥落见远舟。胜概无端倪，天宫可淹留。一官讵足道，欲去令人愁。
[唐]岑参,《暮春虢州东亭送李司马归扶风别庐》,柳亸莺娇花复殷，红亭绿酒送君还。到来函谷愁中月，归去磻谿梦里山。帘前春色应须惜，世上浮名好是闲。展开全文西望乡关肠欲断，对君衫袖泪痕斑。
[唐]岑参,《西掖省即事》,西掖重云开曙晖，北山疏雨点朝衣。千门柳色连青琐，三殿花香入紫微。平明端笏陪鹓列，薄暮垂鞭信马归。展开全文官拙自悲头白尽，不如岩下偃荆扉。
[唐]岑参,《送薛播擢第归河东》,归去新战胜，盛名人共闻。乡连渭川树，家近条山云。夫子能好学，圣朝全用文。弟兄负世誉，词赋超人群。展开全文雨气醒别酒，城阴低暮曛。遥知出关后，更有一终军。
[唐]岑参,《送陶铣弃举荆南觐省》,明时不爱璧，浪迹东南游。何必世人识，知君轻五侯。采兰度汉水，问绢过荆州。异国有归兴，去乡无客愁。展开全文天寒楚塞雨，月净襄阳秋。坐见吾道远，令人看白头。
[唐]岑参,《送史司马赴崔相公幕（一作无名氏诗，一作李》,峥嵘丞相府，清切凤凰池。羡尔瑶台鹤，高栖琼树枝。归飞晴日好，吟弄惠风吹。正有乘轩乐，初当学舞时。展开全文珍禽在罗网，微命若游丝。愿托周南羽，相衔溪水湄。
[唐]岑参,《江上阻风雨》,江上风欲来，泊舟未能发。气昏雨已过，突兀山复出。积浪成高丘，盘涡为嵌窟。云低岸花掩，水涨滩草没。展开全文老树蛇蜕皮，崩崖龙退骨。平生抱忠信，艰险殊可忽。
[唐]岑参,《题铁门关楼》,铁关天西涯，极目少行客。关门一小吏，终日对石壁。桥跨千仞危，路盘两崖窄。试登西楼望，一望头欲白。
[唐]岑参,《尹相公京兆府中棠树降甘露诗》,相国尹京兆，政成人不欺。甘露降府庭，上天表无私。非无他人家，岂少群木枝。被兹甘棠树，美掩召伯诗。展开全文团团甜如蜜，皛皛凝若脂。千柯玉光碎，万叶珠颗垂。昆仑何时来，庆云相逐飞。魏宫铜盘贮，汉帝金掌持。王泽布人和，精心动灵祇。君臣日同德，祯瑞方潜施。何术令大臣，感通能及兹。忽惊政化理，暗与神物期。却笑赵张辈，徒称今古稀。为君下天酒，麹糵将用时。
[唐]岑参,《酒泉太守席上醉后作》,酒泉太守能剑舞，高堂置酒夜击鼓。胡笳一曲断人肠，座上相看泪如雨。
[唐]岑参,《山房春事二首》,风恬日暖荡春光，戏蝶游蜂乱入房。数枝门柳低衣桁，一片山花落笔床。展开全文梁园日暮乱飞鸦，极目萧条三两家。庭树不知人去尽，春来还发旧时花。
[唐]岑参,《酒泉太守席上醉后作》,琵琶长笛曲相和，羌儿胡雏齐唱歌。浑炙犁牛烹野驼，交河美酒归叵罗。三更醉后军中寝，无奈秦山归梦何。
[唐]岑参,《喜韩樽相过》,三月灞陵春已老，故人相逢耐醉倒。瓮头春酒黄花脂，禄米只充沽酒资。长安城中足年少，独共韩侯开口笑。展开全文桃花点地红斑斑，有酒留君且莫还。与君兄弟日携手，世上虚名好是闲。
[唐]岑参,《太白胡僧歌》,闻有胡僧在太白，兰若去天三百尺。一持楞伽入中峰，世人难见但闻钟。窗边锡杖解两虎，床下钵盂藏一龙。展开全文草衣不针复不线，两耳垂肩眉覆面。此僧年几那得知，手种青松今十围。心将流水同清净，身与浮云无是非。商山老人已曾识，愿一见之何由得。山中有僧人不知，城里看山空黛色。
[唐]岑参,《送魏升卿擢第归东都，因怀魏校书、陆浑、乔》,井上桐叶雨，灞亭卷秋风。故人适战胜，匹马归山东。问君今年三十几，能使香名满人耳。展开全文君不见三峰直上五千仞，见君文章亦如此。如君兄弟天下稀，雄辞健笔皆若飞。将军金印亸紫绶，御史铁冠重绣衣。乔生作尉别来久，因君为问平安否。魏侯校理复何如，前日人来不得书。陆浑山下佳可赏，蓬阁闲时日应往。自料青云未有期，谁知白发偏能长。垆头青丝白玉瓶，别时相顾酒如倾。摇鞭举袂忽不见，千树万树空蝉鸣。
[唐]岑参,《奉和杜相公初发京城作》,按节辞黄阁，登坛恋赤墀。衔恩期报主，授律远行师。展开全文野鹊迎金印，郊云拂画旗。叨陪幕中客，敢和出车诗。
[唐]岑参,《敬酬李判官使院即事见呈》,公府日无事，吾徒只是闲。草根侵柱础，苔色上门关。饮砚时见鸟，卷帘晴对山。新诗吟未足，昨夜梦东还。
[唐]岑参,《碛西头送李判官入京》,一身从远使，万里向安西。汉月垂乡泪，胡沙费马蹄。寻河愁地尽，过碛觉天低。送子军中饮，家书醉里题。
[唐]岑参,《还高冠潭口留别舍弟》,昨日山有信，只今耕种时。遥传杜陵叟，怪我还山迟。独向潭上酌，无人林下棋。东谿忆汝处，闲卧对鸬鹚。
[唐]岑参,《送周子落第游荆南》,足下复不第，家贫寻故人。且倾湘南酒，羞对关西尘。山店橘花发，江城枫叶新。若从巫峡过，应见楚王神。
[唐]岑参,《送陈子归陆浑别业》,虽不旧相识，知君丞相家。故园伊川上，夜梦方山花。种药畏春过，出关愁路赊。青门酒垆别，日暮东城鸦。
[唐]岑参,《送任郎中出守明州》,罢起郎官草，初分刺史符。海云迎过楚，江月引归吴。城底涛声震，楼端蜃气孤。千家窥驿舫，五马饮春湖。展开全文柳色供诗用，莺声送酒须。知君望乡处，枉道上姑苏。
[唐]岑参,《临洮客舍留别祁四》,无事向边外，至今仍不归。三年绝乡信，六月未春衣。客舍洮水聒，孤城胡雁飞。心知别君后，开口笑应稀。
[唐]岑参,《送江陵泉少府赴任，便呈卫荆州》,神仙吏姓梅，人吏待君来。渭北草新出，江南花已开。城边宋玉宅，峡口楚王台。不畏无知己，荆州甚爱才。
[唐]岑参,《送扬州王司马》,君家旧淮水，水上到扬州。海树青官舍，江云黑郡楼。东南随去鸟，人吏待行舟。为报吾兄道，如今已白头。
[唐]岑参,《送柳录事赴梁州》,英掾柳家郎，离亭酒瓮香。折腰思汉北，随传过巴阳。江树连官舍，山云到卧床。知君归梦积，去去剑川长。
[唐]岑参,《早春陪崔中丞同泛浣花谿宴》,旌节临谿口，寒郊陡觉暄。红亭移酒席，画舸逗江村。云带歌声飏，风飘舞袖翻。花间催秉烛，川上欲黄昏。
[唐]岑参,《奉陪封大夫宴，得征字，时封公兼鸿胪卿》,西边虏尽平，何处更专征。幕下人无事，军中政已成。展开全文座参殊俗语，乐杂异方声。醉里东楼月，偏能照列卿。
[唐]岑参,《与鄠县群官泛渼陂》,万顷浸天色，千寻穷地根。舟移城入树，岸阔水浮村。闲鹭惊箫管，潜虬傍酒樽。暝来呼小吏，列火俨归轩。
[唐]岑参,《晦日陪侍御泛北池》,春池满复宽，晦节耐邀欢。月带虾蟆冷，霜随獬豸寒。水云低锦席，岸柳拂金盘。日暮舟中散，都人夹道看。
[唐]岑参,《登凉州尹台寺》,胡地三月半，梨花今始开。因从老僧饭，更上夫人台。展开全文清唱云不去，弹弦风飒来。应须一倒载，还似山公回。
[唐]岑参,《宿东谿王屋李隐者》,山店不凿井，百家同一泉。晚来南村黑，雨色和人烟。霜畦吐寒菜，沙雁噪河田。隐者不可见，天坛飞鸟边。
[唐]岑参,《虢中酬陕西甄判官见赠》,微才弃散地，拙宦惭清时。白发徒自负，青云难可期。胡尘暗东洛，亚相方出师。分陕振鼓鼙，二崤满旌旗。展开全文夫子廊庙器，迥然青冥姿。阃外佐戎律，幕中吐兵奇。前者驿使来，忽枉行军诗。昼吟庭花落，夜讽山月移。昔君隐苏门，浪迹不可羁。诏书自征用，令誉天下知。别来春草长，东望转相思。寂寞山城暮，空闻画角悲。
[唐]岑参,《巴南舟中夜市》,渡口欲黄昏，归人争流喧。近钟清野寺，远火点江村。展开全文见雁思乡信，闻猿积泪痕。孤舟万里外，秋月不堪论。
[唐]岑参,《使院中新栽柏树子，呈李十五栖筠》,爱尔青青色，移根此地来。不曾台上种，留向碛中栽。脆叶欺门柳，狂花笑院梅。不须愁岁晚，霜露岂能摧。
[唐]岑参,《临洮龙兴寺玄上人院，同咏青木香丛》,移根自远方，种得在僧房。六月花新吐，三春叶已长。抽茎高锡杖，引影到绳床。只为能除疾，倾心向药王。
[唐]岑参,《南溪别业》,结宇依青嶂，开轩对翠畴。树交花雨色，溪合水重流。竹径春来扫，兰樽夜不收。逍遥自得意，鼓腹醉中游。
[唐]岑参,《过缑山王处士黑石谷隐居》,旧居缑山下，偏识缑山云。处士久不还，见云如见君。别来逾十秋，兵马日纷纷。青谿开战场，黑谷屯行军。展开全文遂令巢由辈，远逐麋鹿群。独有南涧水，潺湲如昔闻。
[唐]岑参,《赴嘉州过城固县，寻永安超禅师房》,满寺枇杷冬著花，老僧相见具袈裟。汉王城北雪初霁，韩信台西日欲斜。门外不须催五马，林中且听演三车。展开全文岂料巴川多胜事，为君书此报京华。
[唐]岑参,《送郭仆射节制剑南》,铁马擐红缨，幡旗出禁城。明王亲授钺，丞相欲专征。玉馔天厨送，金杯御酒倾。剑门乘嶮过，阁道踏空行。展开全文山鸟惊吹笛，江猿看洗兵。晓云随去阵，夜月逐行营。南仲今时往，西戎计日平。将心感知己，万里寄悬旌。
[唐]岑参,《衙郡守还》,世事何反覆，一身难可料。头白翻折腰，还家私自笑。所嗟无产业，妻子嫌不调。五斗米留人，东谿忆垂钓。
[唐]岑参,《寄宇文判官》,西行殊未已，东望何时还。终日风与雪，连天沙复山。二年领公事，两度过阳关。相忆不可见，别来头已斑。
[唐]岑参,《夏初醴泉南楼送太康颜少府》,何地堪相饯，南楼出万家。可怜高处送，远见故人车。野果新成子，庭槐欲作花。爱君兄弟好，书向颍中夸。
[唐]岑参,《送张直公归南郑拜省》,夫子思何速，世人皆叹奇。万言不加点，七步犹嫌迟。对酒落日后，还家飞雪时。北堂应久待，乡梦促征期。
[唐]岑参,《送薛彦伟擢第东归》,时辈似君稀，青春战胜归。名登郄诜第，身著老莱衣。称意人皆羡，还家马若飞。一枝谁不折，棣萼独相辉。
[唐]岑参,《送四镇薛侍御东归》,相送泪沾衣，天涯独未归。将军初得罪，门客复何依。梦去湖山阔，书停陇雁稀。园林幸接近，一为到柴扉。
[唐]岑参,《送张都尉东归》,白羽绿弓弦，年年只在边。还家剑锋尽，出塞马蹄穿。逐虏西逾海，平胡北到天。封侯应不远，燕颔岂徒然。
[唐]岑参,《送张卿郎君赴硖石尉》,卿家送爱子，愁见灞头春。草羡青袍色，花随黄绶新。县西函谷路，城北大阳津。日暮征鞍去，东郊一片尘。
[唐]岑参,《送江陵黎少府》,悔系腰间绶，翻为膝下愁。那堪汉水远，更值楚山秋。新橘香官舍，征帆拂县楼。王城不敢住，岂是爱荆州。
[唐]岑参,《送王七录事赴虢州》,早岁即相知，嗟君最后时。青云仍未达，白发欲成丝。小店关门树，长河华岳祠。弘农人吏待，莫使马行迟。
[唐]岑参,《阌乡送上官秀才归关西别业》,风尘奈汝何，终日独波波。亲老无官养，家贫在外多。醉眼轻白发，春梦渡黄河。相去关城近，何时更肯过。
[唐]岑参,《送怀州吴别驾》,灞上柳枝黄，垆头酒正香。春流饮去马，暮雨湿行装。驿路通函谷，州城接太行。覃怀人总喜，别驾得王祥。
[唐]岑参,《送人归江宁》,楚客忆乡信，向家湖水长。住愁春草绿，去喜桂枝香。海月迎归楚，江云引到乡。吾兄应借问，为报鬓毛霜。
[唐]岑参,《送襄州任别驾》,别乘向襄州，萧条楚地秋。江声官舍里，山色郡城头。莫羡黄公盖，须乘彦伯舟。高阳诸醉客，唯见古时丘。
[唐]岑参,《送崔员外入秦因访故园》,欲谒明光殿，先趋建礼门。仙郎去得意，亚相正承恩。竹里巴山道，花间汉水源。凭将两行泪，为访邵平园。
[唐]岑参,《喜华阴王少府使到南池宴集》,有客至铃下，自言身姓梅。仙人掌里使，黄帝鼎边来。竹影拂棋局，荷香随酒杯。池前堪醉卧，待月未须回。
[唐]岑参,《终南东谿中作》,谿水碧于草，潺潺花底流。沙平堪濯足，石浅不胜舟。洗药朝与暮，钓鱼春复秋。兴来从所适，还欲向沧洲。
[唐]岑参,《冬夜宿仙游寺南凉堂，呈谦道人》,太乙连太白，两山知几重。路盘石门窄，匹马行才通。展开全文日西倒山寺，林下逢支公。昨夜山北时，星星闻此钟。秦女去已久，仙台在中峰。箫声不可闻，此地留遗踪。石潭积黛色，每岁投金龙。乱流争迅湍，喷薄如雷风。夜来闻清磬，月出苍山空。空山满清光，水树相玲珑。回廊映密竹，秋殿隐深松。灯影落前谿，夜宿水声中。爱兹林峦好，结宇向谿东。相识唯山僧，邻家一钓翁。林晚栗初拆，枝寒梨已红。物幽兴易惬，事胜趣弥浓。愿谢区中缘，永依金入宫。寄报乘辇客，簪裾尔何容。
[唐]岑参,《郊行寄杜位》,崷崒空城烟，凄清寒山景。秋风引归梦，昨夜到汝颍。近寺闻钟声，映陂见树影。所思何由见，东北徒引领。
[唐]岑参,《首秋轮台》,异域阴山外，孤城雪海边。秋来唯有雁，夏尽不闻蝉。雨拂毡墙湿，风摇毳幕膻。轮台万里地，无事历三年。
[唐]岑参,《还东山洛上作》,春流急不浅，归枻去何迟。愁客叶舟里，夕阳花水时。云晴开螮蝀，棹发起鸬鹚。莫道东山远，衡门在梦思。
[唐]岑参,《杨固店》,客舍梨叶赤，邻家闻捣衣。夜来尝有梦，坠泪缘思归。洛水行欲尽，缑山看渐微。长安只千里，何事信音稀。
[唐]岑参,《晚发五渡》,客厌巴南地，乡邻剑北天。江村片雨外，野寺夕阳边。芋叶藏山径，芦花杂渚田。舟行未可住，乘月且须牵。
[唐]岑参,《和祠部王员外雪后早朝即事》,长安雪后似春归，积素凝华连曙晖。色借玉珂迷晓骑，光添银烛晃朝衣。西山落月临天仗，北阙晴云捧禁闱。展开全文闻道仙郎歌白雪，由来此曲和人稀。
[唐]岑参,《秋夕读书幽兴，献兵部李侍郎》,年纪蹉跎四十强，自怜头白始为郎。雨滋苔藓侵阶绿，秋飒梧桐覆井黄。惊蝉也解求高树，旅雁还应厌后行。展开全文览卷试穿邻舍壁，明灯何惜借馀光。
[唐]岑参,《首春渭西郊行，呈蓝田张二主簿》,回风度雨渭城西，细草新花踏作泥。秦女峰头雪未尽，胡公陂上日初低。愁窥白发羞微禄，悔别青山忆旧谿。展开全文闻道辋川多胜事，玉壶春酒正堪携。
[唐]岑参,《奉送李宾客荆南迎亲》,迎亲辞旧苑，恩诏下储闱。昨见双鱼去，今看驷马归。驿帆湘水阔，客舍楚山稀。手把黄香扇，身披莱子衣。展开全文鹊随金印喜，乌傍板舆飞。胜作东征赋，还家满路辉。
[唐]岑参,《叹白发》,白发生偏速，交人不奈何。今朝两鬓上，更较数茎多。
[唐]岑参,《过碛》,黄沙碛里客行迷，四望云天直下低。为言地尽天还尽，行到安西更向西。
[唐]岑参,《送韩巽入都觐省便赴举》,槐叶苍苍柳叶黄，秋高八月天欲霜。青门百壶送韩侯，白云千里连嵩丘。北堂倚门望君忆，东归扇枕后秋色。展开全文洛阳才子能几人，明年桂枝是君得。
[唐]岑参,《银山碛西馆》,银山碛口风似箭，铁门关西月如练。双双愁泪沾马毛，飒飒胡沙迸人面。丈夫三十未富贵，安能终日守笔砚。
[唐]岑参,《韦员外家花树歌》,今年花似去年好，去年人到今年老。始知人老不如花，可惜落花君莫扫。君家兄弟不可当，列卿御史尚书郎。展开全文朝回花底恒会客，花扑玉缸春酒香。
[唐]岑参,《赠酒泉韩太守》,太守有能政，遥闻如古人。俸钱尽供客，家计常清贫。酒泉西望玉关道，千山万碛皆白草。辞君走马归长安，展开全文忆君倏忽令人老。
[唐]岑参,《丘中春卧寄王子》,田中开白室，林下闭玄关。卷迹人方处，无心云自闲。竹深喧暮鸟，花缺露春山。胜事那能说，王孙去未还。
[唐]岑参,《送蒲秀才擢第归蜀》,去马疾如飞，看君战胜归。新登郄诜第，更著老莱衣。汉水行人少，巴山客舍稀。向南风候暖，腊月见春辉。
[唐]岑参,《送滕亢擢第归苏州拜亲》,送尔姑苏客，沧波秋正凉。橘怀三个去，桂折一枝将。湖上山当舍，天边水是乡。江村人事少，时作捕鱼郎。
[唐]岑参,《送李别将摄伊吾令充使赴武威，便寄崔员外》,词赋满书囊，胡为在战场。行间脱宝剑，邑里挂铜章。马疾飞千里，凫飞向五凉。遥知竹林下，星使对星郎。
[唐]岑参,《送樊侍御使丹阳便觐》,卧病穷巷晚，忽惊骢马来。知君京口去，借问几时回。驿舫江风引，乡书海雁催。慈亲应倍喜，爱子在霜台。
[唐]岑参,《祁四再赴江南别诗》,万里来又去，三湘东复西。别多人换鬓，行远马穿蹄。山驿秋云冷，江帆暮雨低。怜君不解说，相忆在书题。
[唐]岑参,《送许员外江外置常平仓》,诏置海陵仓，朝推画省郎。还家锦服贵，出使绣衣香。水驿风催舫，江楼月透床。仍怀陆氏橘，归献老亲尝。
[唐]岑参,《虢州送天平何丞入京市马》,关树晚苍苍，长安近夕阳。回风醒别酒，细雨湿行装。习战边尘黑，防秋塞草黄。知君市骏马，不是学燕王。
[唐]岑参,《送颜评事入京》,颜子人叹屈，宦游今未迟。伫闻明主用，岂负青云姿。江柳秋吐叶，山花寒满枝。知君客愁处，月满巴川时。
[唐]岑参,《送杨子》,斗酒渭城边，垆头耐醉眠。梨花千树雪，杨叶万条烟。惜别添壶酒，临岐赠马鞭。看君颍上去，新月到家圆。
[唐]岑参,《送人赴安西》,上马带胡钩，翩翩度陇头。小来思报国，不是爱封侯。万里乡为梦，三边月作愁。早须清黠虏，无事莫经秋。
[唐]岑参,"《终南云际精舍寻法澄上人不遇,归高冠东潭石》",昨夜云际宿，旦从西峰回。不见林中僧，微雨潭上来。诸峰皆青翠，秦岭独不开。石鼓有时鸣，秦王安在哉。展开全文东南云开处，突兀猕猴台。崖口悬瀑流，半空白皑皑。喷壁四时雨，傍村终日雷。北瞻长安道，日夕生尘埃。若访张仲蔚，衡门满蒿莱。
[唐]岑参,《巴南舟中，思陆浑别业》,泸水南州远，巴山北客稀。岭云撩乱起，谿鹭等闲飞。展开全文镜里愁衰鬓，舟中换旅衣。梦魂知忆处，无夜不先归。
[唐]岑参,《九日使君席奉饯卫中丞赴长水》,节使横行西出师，鸣弓擐甲羽林儿。台上霜风凌草木，军中杀气傍旌旗。预知汉将宣威日，正是胡尘欲灭时。展开全文为报使君多泛菊，更将弦管醉东篱。
[唐]岑参,《因假归白阁西草堂》,雷声傍太白，雨在八九峰。东望白阁云，半入紫阁松。胜概纷满目，衡门趣弥浓。幸有数亩田，得延二仲踪。展开全文早闻达士语，偶与心相通。误徇一微官，还山愧尘容。钓竿不复把，野碓无人舂。惆怅飞鸟尽，南谿闻夜钟。
[唐]岑参,《骊姬墓下作（夷吾、重耳墓，隔河相去十三里》,骊姬北原上，闭骨已千秋。浍水日东注，恶名终不流。展开全文献公恣耽惑，视子如仇雠。此事成蔓草，我来逢古丘。蛾眉山月苦，蝉鬓野云愁。欲吊二公子，横汾无轻舟。
[唐]岑参,《使交河郡，郡在火山脚，其地苦热无雨雪，献》,奉使按胡俗，平明发轮台。暮投交河城，火山赤崔巍。九月尚流汗，炎风吹沙埃。何事阴阳工，不遣雨雪来。展开全文吾君方忧边，分阃资大才。昨者新破胡，安西兵马回。铁关控天涯，万里何辽哉。烟尘不敢飞，白草空皑皑。军中日无事，醉舞倾金罍。汉代李将军，微功合可咍。
[唐]岑参,《经火山》,火山今始见，突兀蒲昌东。赤焰烧虏云，炎氛蒸塞空。不知阴阳炭，何独然此中。我来严冬时，山下多炎风。展开全文人马尽汗流，孰知造化功。
[唐]岑参,《崔仓曹席上送殷寅充石相判官赴淮南》,清淮无底绿江深，宿处津亭枫树林。驷马欲辞丞相府，一樽须尽故人心。
[唐]岑参,《宿关西客舍，寄东山严、许二山人，时天宝初》,云送关西雨，风传渭北秋。孤灯然燃客梦，寒杵捣乡愁。滩上思严子，山中忆许由。苍生今有望，飞诏下林丘。
[唐]岑参,《送蜀郡李掾》,饮酒俱未醉，一言聊赠君。功曹善为政，明主还应闻。夜宿剑门月，朝行巴水云。江城菊花发，满道香氛氲。
