[唐]李白,《长干行二首》,其一妾发初覆额，折花门前剧。展开全文郎骑竹马来，绕床弄青梅。同居长干里，两小无嫌猜，十四为君妇，羞颜未尝开。低头向暗壁，千唤不一回。十五始展眉，愿同尘与灰。常存抱柱信，岂上望夫台。十六君远行，瞿塘滟滪堆。五月不可触，猿声天上哀。门前迟行迹，一一生绿苔。苔深不能扫，落叶秋风早。八月胡蝶来，双飞西园草。感此伤妾心，坐愁红颜老。早晚下三巴，预将书报家。相迎不道远，直至长风沙。其二忆妾深闺里，烟尘不曾识。嫁与长干人，沙头候风色。五月南风兴，思君下巴陵。八月西风起，想君发扬子。去来悲如何，见少离别多。湘潭几日到，妾梦越风波。昨夜狂风度，吹折江头树。淼淼暗无边，行人在何处。好乘浮云骢，佳期兰渚东。鸳鸯绿蒲上，翡翠锦屏中。自怜十五余，颜色桃花红。那作商人妇，愁水复愁风。
[唐]李白,《将进酒·君不见黄河之水天上来》,君不见黄河之水天上来，奔流到海不复回。君不见高堂明镜悲白发，朝如青丝暮成雪。展开全文人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生，将进酒，杯莫停。与君歌一曲，请君为我倾耳听。钟鼓馔玉不足贵，但愿长醉不复醒。古来圣贤皆寂寞，惟有饮者留其名。陈王昔时宴平乐，斗酒十千恣欢谑。主人何为言少钱，径须沽取对君酌。五花马，千金裘，呼儿将出换美酒，与尔同销万古愁。
[唐]李白,《静夜思》,床前明月光，疑是地上霜。举头望明月，低头思故乡。
[唐]李白,《蜀道难》,"噫吁嚱，危乎高哉！蜀道之难，难于上青天！蚕丛及鱼凫，开国何茫然！展开全文尔来四万八千岁，不与秦塞通人烟。西当太白有鸟道，可以横绝峨眉巅。地崩山摧壮士死，然后天梯石栈相钩连。上有六龙回日之高标，下有冲波逆折之回川。黄鹤之飞尚不得过，猿猱欲度愁攀援。青泥何盘盘，百步九折萦岩峦。扪参历井仰胁息，以手抚膺坐长叹。问君西游何时还？畏途巉岩不可攀。但见悲鸟号古木，雄飞雌从绕林间。又闻子规啼夜月，愁空山。蜀道之难,难于上青天，使人听此凋朱颜！连峰去天不盈尺，枯松倒挂倚绝壁。飞湍瀑流争喧豗，砯崖转石万壑雷。其险也如此，嗟尔远道之人胡为乎来哉！剑阁峥嵘而崔嵬，一夫当关，万夫莫开。所守或匪亲，化为狼与豺。朝避猛虎，夕避长蛇；磨牙吮血，杀人如麻。锦城虽云乐，不如早还家。蜀道之难,难于上青天，侧身西望长咨嗟！"
[唐]李白,《梦游天姥吟留别》,海客谈瀛洲，烟涛微茫信难求。越人语天姥，云霞明灭或可睹。展开全文天姥连天向天横，势拔五岳掩赤城。天台一万八千丈，对此欲倒东南倾。我欲因之梦吴越，一夜飞度镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯。半壁见海日，空中闻天鸡。千岩万转路不定，迷花倚石忽已暝。熊咆龙吟殷岩泉，栗深林兮惊层巅。云青青兮欲雨，水澹澹兮生烟。列缺霹雳，丘峦崩摧。洞天石扉，訇然中开。青冥浩荡不见底，日月照耀金银台。霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。世间行乐亦如此，古来万事东流水。别君去兮何时还，且放白鹿青崖间，须行即骑访名山。安能摧眉折腰事权贵，使我不得开心颜。
[唐]李白,《望庐山瀑布》,日照香炉生紫烟，遥看瀑布挂前川。飞流直下三千尺，疑是银河落九天。
[唐]李白,《赠汪伦》,李白乘舟将欲行，忽闻岸上踏歌声。桃花潭水深千尺，不及汪伦送我情。
[唐]李白,《行路难·有耳莫洗颍川水》,有耳莫洗颍川水，有口莫食首阳蕨。含光混世贵无名，何用孤高比云月？展开全文吾观自古贤达人，功成不退皆殒身。子胥既弃吴江上，屈原终投湘水滨。陆机雄才岂自保？李斯税驾苦不早。华亭鹤唳讵可闻？上蔡苍鹰何足道？君不见吴中张翰称达生，秋风忽忆江东行。且乐生前一杯酒，何须身后千载名？
[唐]李白,《早发白帝城》,朝辞白帝彩云间，千里江陵一日还。两岸猿声啼不住，轻舟已过万重山。
[唐]李白,《独坐敬亭山》,众鸟高飞尽，孤云独去闲。相看两不厌，只有敬亭山。
[唐]李白,《独坐敬亭山》,合沓牵数峰，奔地镇平楚。中间最高顶，髣髴接天语。
[唐]李白,《望天门山》,天门中断楚江开，碧水东流至此回。两岸青山相对出，孤帆一片日边来。
[唐]李白,《侠客行》,赵客缦胡缨，吴钩霜雪明。银鞍照白马，飒沓如流星。展开全文十步杀一人，千里不留行。事了拂衣去，深藏身与名。闲过信陵饮，脱剑膝前横。将炙啖朱亥，持觞劝侯嬴。三杯吐然诺，五岳倒为轻。眼花耳热后，意气素霓生。救赵挥金槌，邯郸先震惊。千秋二壮士，烜赫大梁城。纵死侠骨香，不惭世上英。谁能书阁下，白首太玄经。
[唐]李白,《菩萨蛮·举头忽见衡阳雁》,举头忽见衡阳雁。千声万字情何限。叵耐薄情夫。一行书也无。展开全文泣归香阁恨。和泪掩红粉。待雁却回时。也无书寄伊。
[唐]李白,《菩萨蛮·平林漠漠烟如织》,平林漠漠烟如织，寒山一带伤心碧。暝色入高楼，有人楼上愁。展开全文玉阶空伫立，宿鸟归飞急。何处是归程？长亭连短亭。
[唐]李白,《行路难 其一》,金樽清酒斗十千，玉盘珍羞直万钱。停杯投箸不能食，拔剑四顾心茫然。展开全文欲渡黄河冰塞川，将登太行雪满山。闲来垂钓碧溪上，忽复乘舟梦日边。行路难，行路难，多歧路，今安在。长风破浪会有时，直挂云帆济沧海。
[唐]李白,《送友人》,青山横北郭，白水绕东城。此地一为别，孤蓬万里征。展开全文浮云游子意，落日故人情。挥手自兹去，萧萧班马鸣。
[唐]李白,《峨眉山月歌》,峨眉山月半轮秋，影入平羌江水流。夜发清溪向三峡，思君不见下渝州。
[唐]李白,《渡荆门送别》,渡远荆门外，来从楚国游。山随平野尽，江入大荒流。展开全文月下飞天镜，云生结海楼。仍怜故乡水，万里送行舟。
[唐]李白,《关山月》,明月出天山，苍茫云海间。长风几万里，吹度玉门关。展开全文汉下白登道，胡窥青海湾。由来征战地，不见有人还。戍客望边色，思归多苦颜。高楼当此夜，叹息未应闲。
[唐]李白,《黄鹤楼送孟浩然之广陵》,故人西辞黄鹤楼，烟花三月下扬州。孤帆远影碧空尽，唯见长江天际流。
[唐]李白,《闻王昌龄左迁龙标遥有此寄》,杨花落尽子规啼，闻道龙标过五溪。我寄愁心与明月，随君直到夜郎西。
[唐]李白,《古朗月行》,小时不识月，呼作白玉盘。又疑瑶台镜，飞在青云端。展开全文仙人垂两足，桂树何团团。白兔捣药成，问言与谁餐。蟾蜍蚀圆影，大明夜已残。羿昔落九乌，天人清且安。阴精此沦惑，去去不足观。忧来其如何，凄怆摧心肝。
[唐]李白,《登金陵凤凰台》,凤凰台上凤凰游，凤去台空江自流。吴宫花草埋幽径，晋代衣冠成古丘。展开全文三山半落青天外，二水中分白鹭洲。总为浮云能蔽日，长安不见使人愁。
[唐]李白,《清平乐·禁庭春昼》,禁庭春昼，莺羽披新绣。展开全文百草巧求花下斗，只赌珠玑满斗。日晚却理残妆，御前闲舞霓裳。谁道腰肢窈窕，折旋笑得君王。
[唐]李白,《清平乐·禁闱秋夜》,禁闱秋夜，月探金窗罅。玉帐鸳鸯喷兰麝，时落银灯香灺。展开全文女伴莫话孤眠，六宫罗绮三千。一笑皆生百媚，宸衷教在谁边？
[唐]李白,《春夜洛城闻笛》,谁家玉笛暗飞声，散入春风满洛城。此夜曲中闻折柳，何人不起故园情。
[唐]李白,《忆秦娥·箫声咽》,箫声咽，秦娥梦断秦楼月。展开全文秦楼月，年年柳色，灞陵伤别。乐游原上清秋节，咸阳古道音尘绝。音尘绝，西风残照，汉家陵阙。
[唐]李白,《宣州谢朓楼饯别校书叔云》,弃我去者，昨日之日不可留；乱我心者，今日之日多烦忧。展开全文长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天览明月。抽刀断水水更流，举杯消愁愁更愁。人生在世不称意，明朝散发弄扁舟。
[唐]李白,《短歌行》,白日何短短，百年苦易满。苍穹浩茫茫，万劫太极长。麻姑垂两鬓，一半已成霜。天公见玉女，大笑亿千场。展开全文吾欲揽六龙，回车挂扶桑。北斗酌美酒，劝龙各一觞。富贵非所愿，与人驻颜光。
[唐]李白,《春思》,燕草如碧丝，秦桑低绿枝。当君怀归日，是妾断肠时。展开全文春风不相识，何事入罗帏。
[唐]李白,《夜宿山寺》,危楼高百尺，手可摘星辰。不敢高声语，恐惊天上人。
[唐]李白,《行路难 其二》,大道如青天，我独不得出。羞逐长安社中儿，赤鸡白雉赌梨栗。展开全文弹剑作歌奏苦声，曳裾王门不称情。淮阴市井笑韩信，汉朝公卿忌贾生。君不见昔时燕家重郭隗，拥篲折节无嫌猜。剧辛乐毅感恩分，输肝剖胆效英才。昭王白骨萦蔓草，谁人更扫黄金台？行路难，归去来！
[唐]李白,《从军行》,从军玉门道，逐虏金微山。笛奏梅花曲，刀开明月环。鼓声鸣海上，兵气拥云间。愿斩单于首，长驱静铁关。
[唐]李白,《从军行》,百战沙场碎铁衣，城南已合数重围。突营射杀呼延将，独领残兵千骑归。
[唐]李白,《越中览古》,越王勾践破吴归，义士还乡尽锦衣。宫女如花满春殿，只今惟有鹧鸪飞。
[唐]李白,《秋思》,春阳如昨日，碧树鸣黄鹂。芜然蕙草暮，飒尔凉风吹。天秋木叶下，月冷莎鸡悲。坐愁群芳歇，白露凋华滋。
[唐]李白,《秋思》,燕支黄叶落，妾望自登台。海上碧云断，单于秋色来。胡兵沙塞合，汉使玉关回。征客无归日，空悲蕙草摧。
[唐]李白,《把酒问月》,青天有月来几时，我今停杯一问之：人攀明月不可得，月行却与人相随？展开全文皎如飞镜临丹阙，绿烟灭尽清辉发？但见宵从海上来，宁知晓向云间没？白兔捣药秋复春，嫦娥孤栖与谁邻？今人不见古时月，今月曾经照古人。古人今人若流水，共看明月皆如此。唯愿当歌对酒时，月光长照金樽里。
[唐]李白,《玉阶怨》,玉阶生白露，夜久侵罗袜。却下水晶帘，玲珑望秋月。
[唐]李白,《古风 其十九》,西上莲花山，迢迢见明星。素手把芙蓉，虚步蹑太清。展开全文霓裳曳广带，飘拂升天行。邀我登云台，高揖卫叔卿。恍恍与之去，驾鸿凌紫冥。俯视洛阳川，茫茫走胡兵。流血涂野草，豺狼尽冠缨。
[唐]李白,《送别》,斗酒渭城边，垆头醉不眠。梨花千树雪，杨叶万条烟。惜别倾壶醑，临分赠马鞭。看君颍上去，新月到应圆。
[唐]李白,《送别得书字》,水色南天远，舟行若在虚。迁人发佳兴，吾子访闲居。展开全文日落看归鸟，潭澄羡跃鱼。圣朝思贾谊，应降紫泥书。
[唐]李白,《送别》,寻阳五溪水，沿洄直入巫山里。胜境由来人共传，君到南中自称美。送君别有八月秋，飒飒芦花复益愁。展开全文云帆望远不相见，日暮长江空自流。
[唐]李白,《庐山谣寄卢侍御虚舟》,我本楚狂人，凤歌笑孔丘。手持绿玉杖，朝别黄鹤楼。展开全文五岳寻仙不辞远，一生好入名山游。庐山秀出南斗傍，屏风九叠云锦张，影落明湖青黛光。金阙前开二峰长，银河倒挂三石梁。香炉瀑布遥相望，回崖沓嶂凌苍苍。翠影红霞映朝日，鸟飞不到吴天长。登高壮观天地间，大江茫茫去不还。黄云万里动风色，白波九道流雪山。好为庐山谣，兴因庐山发。闲窥石镜清我心，谢公行处苍苔没。早服还丹无世情，琴心三叠道初成。遥见仙人彩云里，手把芙蓉朝玉京。先期汗漫九垓上，愿接卢敖游太清。
[唐]李白,《长歌行》,桃李待日开，荣华照当年。东风动百物，草木尽欲言。展开全文枯枝无丑叶，涸水吐清泉。大力运天地，羲和无停鞭。功名不早著，竹帛将何宣。桃李务青春，谁能贯白日。富贵与神仙，蹉跎成两失。金石犹销铄，风霜无久质。畏落日月后，强欢歌与酒。秋霜不惜人，倏忽侵蒲柳。
[唐]李白,《下终南山过斛斯山人宿置酒》,暮从碧山下，山月随人归。却顾所来径，苍苍横翠微。展开全文相携及田家，童稚开荆扉。绿竹入幽径，青萝拂行衣。欢言得所憩，美酒聊共挥。长歌吟松风，曲尽河星稀。我醉君复乐，陶然共忘机。
[唐]李白,《听蜀僧浚弹琴》,蜀僧抱绿绮，西下峨眉峰。为我一挥手，如听万壑松。展开全文客心洗流水，馀响入霜钟。不觉碧山暮，秋云暗几重。
[唐]李白,《金陵酒肆留别》,风吹柳花满店香，吴姬压酒唤客尝。金陵子弟来相送，欲行不行各尽觞。展开全文请君试问东流水，别意与之谁短长。
[唐]李白,《子夜四时歌·夏歌》,镜湖三百里，菡萏发荷花。五月西施采，人看隘若耶。展开全文回舟不待月，归去越王家。
[唐]李白,《子夜四时歌·冬歌》,明朝驿使发，一夜絮征袍。素手抽针冷，那堪把剪刀。展开全文裁缝寄远道，几日到临洮。
[唐]李白,《赠孟浩然》,吾爱孟夫子，风流天下闻。红颜弃轩冕，白首卧松云。展开全文醉月频中圣，迷花不事君。高山安可仰，徒此揖清芬。
[唐]李白,《杂诗》,白日与明月，昼夜尚不闲。况尔悠悠人，安得久世间。传闻海水上，乃有蓬莱山。玉树生绿叶，灵仙每登攀。展开全文一食驻玄发，再食留红颜。吾欲从此去，去之无时还。
[唐]李白,《怨情》,美人卷珠帘，深坐颦蛾眉。但见泪痕湿，不知心恨谁。
[唐]李白,《怨情》,新人如花虽可宠，故人似玉由来重。花性飘扬不自持，玉心皎洁终不移。故人昔新今尚故，还见新人有故时。展开全文请看陈后黄金屋，寂寂珠帘生网丝。
[唐]李白,《夜泊牛渚怀古》,牛渚西江夜，青天无片云。登舟望秋月，空忆谢将军。展开全文余亦能高咏，斯人不可闻。明朝挂帆席，枫叶落纷纷。
[唐]李白,《陌上桑》,美女渭桥东，春还事蚕作。五马如飞龙，青丝结金络。不知谁家子，调笑来相谑。妾本秦罗敷，玉颜艳名都。展开全文绿条映素手，采桑向城隅。使君且不顾，况复论秋胡。寒螀爱碧草，鸣凤栖青梧。托心自有处，但怪傍人愚。徒令白日暮，高驾空踟蹰。
[唐]李白,《乌夜啼》,黄云城边乌欲栖，归飞哑哑枝上啼。机中织锦秦川女，碧纱如烟隔窗语。展开全文停梭怅然忆远人，独宿孤房泪如雨。
[唐]李白,《梁甫吟》,长啸梁甫吟，何时见阳春？君不见，朝歌屠叟辞棘津，八十西来钓渭滨。展开全文宁羞白发照清水，逢时壮气思经纶。广张三千六百钓，风期暗与文王亲。大贤虎变愚不测，当年颇似寻常人。君不见，高阳酒徒起草中，长揖山东隆准公。入门不拜逞雄辩，两女辍洗来趋风。东下齐城七十二，指挥楚汉如旋蓬。狂客落魄尚如此，何况壮士当群雄！我欲攀龙见明主，雷公砰訇震天鼓。帝旁投壶多玉女，三时大笑开电光，倏烁晦冥起风雨。阊阖九门不可通，以额扣关阍者怒。白日不照我精诚，杞国无事忧天倾。猰貐磨牙竞人肉，驺虞不折生草茎。手接飞猱搏雕虎，侧足焦原未言苦。智者可卷愚者豪，世人见我轻鸿毛。力排南山三壮士，齐相杀之费二桃。吴楚弄兵无剧孟，亚夫咍尔为徒劳。梁甫吟，声正悲。张公两龙剑，神物合有时。风云感会起屠钓，大人臲屼当安之。
[唐]李白,《访戴天山道士不遇》,犬吠水声中，桃花带露浓。树深时见鹿，溪午不闻钟。展开全文野竹分青霭，飞泉挂碧峰。无人知所去，愁倚两三松。
[唐]李白,《与夏十二登岳阳楼》,楼观岳阳尽，川迥洞庭开。雁引愁心去，山衔好月来。展开全文云间连下榻，天上接行杯。醉后凉风起，吹人舞袖回。
[唐]李白,《山中问答》,问余何意栖碧山，笑而不答心自闲。桃花流水窅然去，别有天地非人间。
[唐]李白,《战城南》,战地何昏昏。战士如群蚁。展开全文气重日轮红。血染蓬蒿紫。乌乌衔人肉。食闷飞不起。昨日城上人。今日城下鬼。旗色如罗星。鼙声殊未已。妾家夫与儿。俱在鼙声里。
[唐]李白,《战城南》,去年战，桑干源，今年战，葱河道。洗兵条支海上波，放马天山雪中草。展开全文万里长征战，三军尽衰老。匈奴以杀戮为耕作，古来唯见白骨黄沙田。秦家筑城避胡处，汉家还有烽火燃。烽火燃不息，征战无已时。野战格斗死，败马号鸣向天悲。乌鸢啄人肠，衔飞上挂枯树枝。士卒涂草莽，将军空尔为。乃知兵者是凶器，圣人不得已而用之。
[唐]李白,《清溪行  ( 一作宣州清溪 )》,清溪清我心，水色异诸水。借问新安江，见底何如此。展开全文人行明镜中，鸟度屏风里。向晚猩猩啼，空悲远游子。
[唐]李白,《南陵别儿童入京》,白酒新熟山中归，黄鸡啄黍秋正肥。呼童烹鸡酌白酒，儿女嬉笑牵人衣。展开全文高歌取醉欲自慰，起舞落日争光辉。游说万乘苦不早，著鞭跨马涉远道。会稽愚妇轻买臣，余亦辞家西入秦。仰天大笑出门去，我辈岂是蓬蒿人。
[唐]李白,《古意》,君为女萝草，妾作菟丝花。轻条不自引，为逐春风斜。展开全文百丈托远松，缠绵成一家。谁言会面易，各在青山崖。女萝发馨香，兔丝断人肠。枝枝相纠结，叶叶竞飘扬。生子不知根，因谁共芬芳。中巢双翡翠，上宿紫鸳鸯。若识二草心，海潮亦可量。
[唐]李白,《北风行》,烛龙栖寒门，光曜犹旦开。日月照之何不及此，唯有北风号怒天上来。展开全文燕山雪花大如席，片片吹落轩辕台。幽州思妇十二月，停歌罢笑双蛾摧。倚门望行人，念君长城苦寒良可哀。别时提剑救边去，遗此虎纹金鞞靫。中有一双白羽箭，蜘蛛结网生尘埃。箭空在，人今战死不复回。不忍见此物，焚之已成灰。黄河捧土尚可塞，北风雨雪恨难裁。
[唐]李白,《送友人入蜀》,见说蚕丛路，崎岖不易行。山从人面起，云傍马头生。展开全文芳树笼秦栈，春流绕蜀城。升沉应已定，不必问君平。
[唐]李白,《襄阳歌》,落日欲没岘山西，倒著接篱花下迷。襄阳小儿齐拍手，拦街争唱白铜鞮。傍人借问笑何事，笑杀山翁醉似泥。展开全文鸬鹚杓，鹦鹉杯。百年三万六千日，一日须倾三百杯。遥看汉水鸭头绿，恰似葡萄初酦醅。此江若变作春酒，垒麹便筑糟丘台。千金骏马换小妾，笑坐雕鞍歌落梅。车傍侧挂一壶酒，凤笙龙管行相催。咸阳市中叹黄犬，何如月下倾金罍。君不见晋朝羊公一片石，龟头剥落生莓苔。泪亦不能为之堕，心亦不能为之哀。清风朗月不用一钱买，玉山自倒非人推。舒州杓，力士铛，李白与尔同死生。襄王云雨今安在，江水东流猿夜声。
[唐]李白,《采莲曲》,若耶溪边采莲女，笑隔荷花共人语。日照新妆水底明，风飘香袖空中举。展开全文岸上谁家游冶郎，三三五五映垂杨。紫骝嘶入落花去，见此踟蹰空断肠。
[唐]李白,《答王十二寒夜独酌有怀》,昨夜吴中雪，子猷佳兴发。万里浮云卷碧山，青天中道流孤月。展开全文孤月沧浪河汉清，北斗错落长庚明。怀余对酒夜霜白，玉床金井冰峥嵘。人生飘忽百年内，且须酣畅万古情。君不能狸膏金距学斗鸡，坐令鼻息吹虹霓。君不能学哥舒横行青海夜带刀，西屠石堡取紫袍。吟诗作赋北窗里，万言不直一杯水。世人闻此皆掉头，有如东风射马耳。鱼目亦笑我，请与明月同。骅骝拳跼不能食，蹇驴得志鸣春风。折杨皇华合流俗，晋君听琴枉清角。巴人谁肯和阳春。楚地由来贱奇璞。黄金散尽交不成，白首为儒身被轻。一谈一笑失颜色，苍蝇贝锦喧谤声。曾参岂是杀人者，谗言三及慈母惊。与君论心握君手，荣辱于余亦何有。孔圣犹闻伤凤麟，董龙更是何鸡狗。一生傲岸苦不谐，恩疏媒劳志多乖。严陵高揖汉天子，何必长剑拄颐事玉阶。达亦不足贵，穷亦不足悲。韩信羞将绛灌比，祢衡耻逐屠沽儿。君不见李北海，英风豪气今何在。君不见裴尚书，土坟三尺蒿棘居。少年早欲五湖去，见此弥将钟鼎疏。
[唐]李白,《远别离》,远别离，古有皇英之二女，乃在洞庭之南，潇湘之浦。展开全文海水直下万里深，谁人不言此离苦。日惨惨兮云冥冥，猩猩啼烟兮鬼啸雨。我纵言之将何补，皇穹窃恐不照余之忠诚。雷凭凭兮欲吼怒，尧舜当之亦禅禹。君失臣兮龙为鱼，权归臣兮鼠变虎。或言尧幽囚，舜野死，九疑联绵皆相似，重瞳孤坟竟何是。帝子泣兮绿云间，随风波兮去无还。恸哭兮远望，见苍梧之深山。苍梧山崩湘水绝，竹上之泪乃可灭。
[唐]李白,《客中行》,兰陵美酒郁金香，玉碗盛来琥珀光。但使主人能醉客，不知何处是他乡。
[唐]李白,《白马篇》,龙马花雪毛，金鞍五陵豪。秋霜切玉剑，落日明珠袍。展开全文斗鸡事万乘，轩盖一何高。弓摧南山虎，手接太行猱。酒后竞风采，三杯弄宝刀。杀人如剪草，剧孟同游遨。发愤去函谷，从军向临洮。叱咤经百战，匈奴尽奔逃。归来使酒气，未肯拜萧曹。羞入原宪室，荒淫隐蓬蒿。
[唐]李白,《杨叛儿》,君歌杨叛儿，妾劝新丰酒。何许最关人，乌啼白门柳。展开全文乌啼隐杨花，君醉留妾家。博山炉中沉香火，双烟一气凌紫霞。
[唐]李白,《忆旧游寄谯郡元参军》,忆昔洛阳董糟丘，为余天津桥南造酒楼。黄金白璧买歌笑，一醉累月轻王侯。展开全文海内贤豪青云客，就中与君心莫逆。回山转海不作难，倾情倒意无所惜。我向淮南攀桂枝，君留洛北愁梦思。不忍别，还相随。相随迢迢访仙城，三十六曲水回萦。一溪初入千花明，万壑度尽松风声。银鞍金络倒平地，汉东太守来相迎。紫阳之真人，邀我吹玉笙。餐霞楼上动仙乐，嘈然宛似鸾凤鸣。袖长管催欲轻举，汉中太守醉起舞。手持锦袍覆我身，我醉横眠枕其股。当筵意气凌九霄，星离雨散不终朝，分飞楚关山水遥。余既还山寻故巢，君亦归家渡渭桥。君家严君勇貔虎，作尹并州遏戎虏。五月相呼度太行，摧轮不道羊肠苦。行来北凉岁月深，感君贵义轻黄金。琼杯绮食青玉案，使我醉饱无归心。时时出向城西曲，晋祠流水如碧玉。浮舟弄水箫鼓鸣，微波龙鳞莎草绿。兴来携妓恣经过，其若杨花似雪何。红妆欲醉宜斜日，百尺清潭写翠娥。翠娥婵娟初月辉，美人更唱舞罗衣。清风吹歌入空去，歌曲自绕行云飞。此时行乐难再遇，西游因献长杨赋。北阙青云不可期，东山白首还归去。渭桥南头一遇君，酂台之北又离群。问余别恨知多少，落花春暮争纷纷。言亦不可尽，情亦不可极。呼儿长跪缄此辞，寄君千里遥相忆。
[唐]李白,《妾薄命》,汉帝宠阿娇，贮之黄金屋。咳唾落九天，随风生珠玉。展开全文宠极爱还歇，妒深情却疏。长门一步地，不肯暂回车。雨落不上天，水覆难再收。君情与妾意，各自东西流。昔日芙蓉花，今成断根草。以色事他人，能得几时好。
[唐]李白,《白头吟》,锦水东北流，波荡双鸳鸯。雄巢汉宫树，雌弄秦草芳。宁同万死碎绮翼，不忍云间两分张。此时阿娇正娇妒，展开全文独坐长门愁日暮。但愿君恩顾妾深，岂惜黄金买词赋。相如作赋得黄金，丈夫好新多异心。一朝将聘茂陵女，文君因赠白头吟。东流不作西归水，落花辞条羞故林。兔丝固无情，随风任倾倒。谁使女萝枝，而来强萦抱。两草犹一心，人心不如草。莫卷龙须席，从他生网丝。且留琥珀枕，或有梦来时。覆水再收岂满杯，弃妾已去难重回。古来得意不相负，只今惟见青陵台。
[唐]李白,《劳劳亭》,天下伤心处，劳劳送客亭。春风知别苦，不遣柳条青。
[唐]李白,《梁园吟》,我浮黄云去京阙，挂席欲进波连山。天长水阔厌远涉，访古始及平台间。展开全文平台为客忧思多，对酒遂作梁园歌。却忆蓬池阮公咏，因吟渌水扬洪波。洪波浩荡迷旧国，路远西归安可得。人生达命岂暇愁，且饮美酒登高楼。平头奴子摇大扇，五月不热疑清秋。玉盘杨梅为君设，吴盐如花皎白雪。持盐把酒但饮之，莫学夷齐事高洁。昔人豪贵信陵君，今人耕种信陵坟。荒城虚照碧山月，古木尽入苍梧云。梁王宫阙今安在，枚马先归不相待。舞影歌声散绿池，空馀汴水东流海。沉吟此事泪满衣，黄金买醉未能归。连呼五白行六博，分曹赌酒酣驰辉。歌且谣，意方远。东山高卧时起来，欲济苍生未应晚。
[唐]李白,《对酒》,劝君莫拒杯，春风笑人来。桃李如旧识，倾花向我开。流莺啼碧树，明月窥金罍。昨日朱颜子，今日白发催。展开全文棘生石虎殿，鹿走姑苏台。自古帝王宅，城阙闭黄埃。君若不饮酒，昔人安在哉。
[唐]李白,《对酒》,蒲萄酒，金叵罗，吴姬十五细马驮。青黛画眉红锦靴，道字不正娇唱歌。玳瑁筵中怀里醉，芙蓉帐底奈君何。
[唐]李白,《江上吟》,木兰之枻沙棠舟，玉箫金管坐两头。美酒樽中置千斛，载妓随波任去留。展开全文仙人有待乘黄鹤，海客无心随白鸥。屈平辞赋悬日月，楚王台榭空山丘。兴酣落笔摇五岳，诗成笑傲凌沧洲。功名富贵若长在，汉水亦应西北流。
[唐]李白,《山中与幽人对酌》,两人对酌山花开，一杯一杯复一杯。我醉欲眠卿且去，明朝有意抱琴来。
[唐]李白,《拟古》,融融白玉辉，映我青蛾眉。宝镜似空水，落花如风吹。出门望帝子，荡漾不可期。安得黄鹤羽，一报佳人知。
[唐]李白,《哭晁卿衡》,日本晁卿辞帝都，征帆一片绕蓬壶。明月不归沉碧海，白云愁色满苍梧。
[唐]李白,《宿五松山下荀媪家》,我宿五松下，寂寥无所欢。田家秋作苦，邻女夜舂寒。展开全文跪进雕胡饭，月光明素盘。令人惭漂母，三谢不能餐。
[唐]李白,《长门怨》,天回北斗挂西楼，金屋无人萤火流。月光欲到长门殿，别作深宫一段愁。展开全文桂殿长愁不记春，黄金四屋起秋尘。夜悬明镜青天上，独照长门宫里人。
[唐]李白,《江夏赠韦南陵冰》,胡骄马惊沙尘起，胡雏饮马天津水。君为张掖近酒泉，我窜三色九千里。展开全文天地再新法令宽，夜郎迁客带霜寒。西忆故人不可见，东风吹梦到长安。宁期此地忽相遇，惊喜茫如堕烟雾。玉箫金管喧四筵，苦心不得申长句。昨日绣衣倾绿尊，病如桃李竟何言。昔骑天子大宛马，今乘款段诸侯门。赖遇南平豁方寸，复兼夫子持清论。有似山开万里云，四望青天解人闷。人闷还心闷，苦辛长苦辛。愁来饮酒二千石，寒灰重暖生阳春。山公醉后能骑马，别是风流贤主人。头陀云月多僧气，山水何曾称人意。不然鸣笳按鼓戏沧流，呼取江南女儿歌棹讴。我且为君槌碎黄鹤楼，君亦为吾倒却鹦鹉洲。赤壁争雄如梦里，且须歌舞宽离忧。
[唐]李白,《日出行》,日出东方隈，似从地底来。历天又复入西海，六龙所舍安在哉？展开全文其始与终古不息，人非元气，安得与之久徘徊？草不谢荣于春风，木不怨落于秋天。谁挥鞭策驱四运？万物兴歇皆自然。羲和！羲和！汝奚汩没于荒淫之波？鲁阳何德，驻景挥戈？逆道违天，矫诬实多。吾将囊括大块，浩然与溟涬同科！
[唐]李白,《临路歌》,大鹏飞兮振八裔，中天摧兮力不济。馀风激兮万世，游扶桑兮挂石袂。展开全文后人得之传此，仲尼亡兮谁为出涕。
[唐]李白,《草书歌行》,少年上人号怀素，草书天下称独步。墨池飞出北溟鱼，笔锋杀尽中山兔。八月九月天气凉，酒徒词客满高堂。展开全文笺麻素绢排数厢，宣州石砚墨色光。吾师醉后倚绳床，须臾扫尽数千张。飘风骤雨惊飒飒，落花飞雪何茫茫。起来向壁不停手，一行数字大如斗。怳怳如闻神鬼惊，时时只见龙蛇走。左盘右蹙如惊电，状同楚汉相攻战。湖南七郡凡几家，家家屏障书题遍。王逸少，张伯英，古来几许浪得名。张颠老死不足数，我师此义不师古。古来万事贵天生，何必要公孙大娘浑脱舞。
[唐]李白,《乌栖曲》,姑苏台上乌栖时，吴王宫里醉西施。吴歌楚舞欢未毕，青山欲衔半边日。展开全文银箭金壶漏水多，起看秋月坠江波。东方渐高奈乐何。
[唐]李白,《当涂赵炎少府粉图山水歌》,峨眉高出西极天，罗浮直与南溟连。名公绎思挥彩笔，驱山走海置眼前。展开全文满堂空翠如可扫，赤城霞气苍梧烟。洞庭潇湘意渺绵，三江七泽情洄沿。惊涛汹涌向何处，孤舟一去迷归年。征帆不动亦不旋，飘如随风落天边。心摇目断兴难尽，几时可到三山巅。西峰峥嵘喷流泉，横石蹙水波潺湲。东崖合沓蔽轻雾，深林杂树空芊绵。此中冥昧失昼夜，隐几寂听无鸣蝉。长松之下列羽客，对坐不语南昌仙。南昌仙人赵夫子，妙年历落青云士。讼庭无事罗众宾，杳然如在丹青里。五色粉图安足珍，真仙可以全吾身。若待功成拂衣去，武陵桃花笑杀人。
[唐]李白,《苏台览古》,旧苑荒台杨柳新，菱歌清唱不胜春。只今惟有西江月，曾照吴王宫里人。
[唐]李白,《寄东鲁二稚子  在金陵作》,吴地桑叶绿，吴蚕已三眠。我家寄东鲁，谁种龟阴田。展开全文春事已不及，江行复茫然。南风吹归心，飞堕酒楼前。楼东一株桃，枝叶拂青烟。此树我所种，别来向三年。桃今与楼齐，我行尚未旋。娇女字平阳，折花倚桃边。折花不见我，泪下如流泉。小儿名伯禽，与姊亦齐肩。双行桃树下，抚背复谁怜。念此失次第，肝肠日忧煎。裂素写远意，因之汶阳川。
[唐]李白,《清平调词三首》,云想衣裳花想容，春风拂槛露华浓。若非群玉山头见，会向瑶台月下逢。展开全文一枝秾艳露凝香，云雨巫山枉断肠。借问汉宫谁得似，可怜飞燕倚新妆。名花倾国两相欢，长得君王带笑看。解释春风无限恨，沉香亭北倚阑干。
[唐]李白,《登太白峰》,西上太白峰，夕阳穷登攀。太白与我语，为我开天关。展开全文愿乘泠风去，直出浮云间。举手可近月，前行若无山。一别武功去，何时复更还？
[唐]李白,《悲歌行》,悲来乎，悲来乎。主人有酒且莫斟，听我一曲悲来吟。悲来不吟还不笑，天下无人知我心。君有数斗酒，展开全文我有三尺琴。琴鸣酒乐两相得，一杯不啻千钧金。悲来乎，悲来乎。天虽长，地虽久，金玉满堂应不守。富贵百年能几何，死生一度人皆有。孤猿坐啼坟上月，且须一尽杯中酒。悲来乎，悲来乎。凤凰不至河无图，微子去之箕子奴。汉帝不忆李将军，楚王放却屈大夫。悲来乎，悲来乎。秦家李斯早追悔，虚名拨向身之外。范子何曾爱五湖，功成名遂身自退。剑是一夫用，书能知姓名。惠施不肯干万乘，卜式未必穷一经。还须黑头取方伯，莫谩白首为儒生。·77·
[唐]李白,《秋浦歌十七首》,其一秋浦长似秋，萧条使人愁。展开全文客愁不可度，行上东大楼。正西望长安，下见江水流。寄言向江水，汝意忆侬不。遥传一掬泪，为我达扬州。其二秋浦猿夜愁，黄山堪白头。清溪非陇水，翻作断肠流。欲去不得去，薄游成久游。何年是归日，雨泪下孤舟。其三秋浦锦驼鸟，人间天上稀。山鸡羞渌水，不敢照毛衣。其四两鬓入秋浦，一朝飒已衰。猿声催白发，长短尽成丝。其五秋浦多白猿，超腾若飞雪。牵引条上儿，饮弄水中月。其六愁作秋浦客，强看秋浦花。山川如剡县，风日似长沙。其七醉上山公马，寒歌宁戚牛。空吟白石烂，泪满黑貂裘。其八秋浦千重岭，水车岭最奇。天倾欲堕石，水拂寄生枝。其九江祖一片石，青天扫画屏。题诗留万古，绿字锦苔生。其十千千石楠树，万万女贞林。山山白鹭满，涧涧白猿吟。君莫向秋浦，猿声碎客心。其十一逻人横鸟道，江祖出鱼梁。水急客舟疾，山花拂面香。其十二水如一匹练，此地即平天。耐可乘明月，看花上酒船。其十三渌水净素月，月明白鹭飞。郎听采菱女，一道夜歌归。其十四炉火照天地，红星乱紫烟。赧郎明月夜，歌曲动寒川。其十五白发三千丈，缘愁似个长。不知明镜里，何处得秋霜。其十六秋浦田舍翁，采鱼水中宿。妻子张白鹇，结罝映深竹。其十七桃波一步地，了了语声闻。黯与山僧别，低头礼白云。
[唐]李白,《上云乐》,金天之西，白日所没。康老胡雏，生彼月窟。巉岩容仪，戍削风骨。碧玉炅炅双目瞳，黄金拳拳两鬓红。展开全文华盖垂下睫，嵩岳临上唇。不睹诡谲貌，岂知造化神。大道是文康之严父，元气乃文康之老亲。抚顶弄盘古，推车转天轮。云见日月初生时，铸冶火精与水银。阳乌未出谷，顾兔半藏身。女娲戏黄土，团作愚下人。散在六合间，濛濛若沙尘。生死了不尽，谁明此胡是仙真。西海栽若木，东溟植扶桑。别来几多时，枝叶万里长。中国有七圣，半路颓洪荒。陛下应运起，龙飞入咸阳。赤眉立盆子，白水兴汉光。叱咤四海动，洪涛为簸扬。举足蹋紫微，天关自开张。老胡感至德，东来进仙倡。五色师子，九苞凤凰。是老胡鸡犬，鸣舞飞帝乡。淋漓飒沓，进退成行。能胡歌，献汉酒。跪双膝，立两肘。散花指天举素手。拜龙颜，献圣寿。北斗戾，南山摧。天子九九八十一万岁，长倾万岁杯。
[唐]李白,《秋下荆门》,霜落荆门江树空，布帆无恙挂秋风。此行不为鲈鱼鲙，自爱名山入剡中。
[唐]李白,《哭宣城善酿纪叟》,纪叟黄泉里，还应酿老春。夜台无晓日，沽酒与何人。
[唐]李白,《长门怨二首》,天回北斗挂西楼，金屋无人萤火流。月光欲到长门殿，别作深宫一段愁。展开全文桂殿长愁不记春，黄金四屋起秋尘。夜悬明镜青天上，独照长门宫里人。
[唐]李白,《永王东巡歌十一首》,永王正月东出师，天子遥分龙虎旗。楼船一举风波静，江汉翻为雁鹜池。展开全文三川北虏乱如麻，四海南奔似永嘉。但用东山谢安石，为君谈笑静胡沙。雷鼓嘈嘈喧武昌，云旗猎猎过寻阳。秋毫不犯三吴悦，春日遥看五色光。龙蟠虎踞帝王州，帝子金陵访古丘。春风试暖昭阳殿，明月还过鳷鹊楼。二帝巡游俱未回，五陵松柏使人哀。诸侯不救河南地，更喜贤王远道来。丹阳北固是吴关，画出楼台云水间。千岩烽火连沧海，两岸旌旗绕碧山。王出三山按五湖，楼船跨海次陪都。战舰森森罗虎士，征帆一一引龙驹。长风挂席势难回，海动山倾古月摧。君看帝子浮江日，何似龙骧出峡来。祖龙浮海不成桥，汉武寻阳空射蛟。我王楼舰轻秦汉，却似文皇欲渡辽。帝宠贤王入楚关，扫清江汉始应还。初从云梦开朱邸，更取金陵作小山。试借君王玉马鞭，指挥戎虏坐琼筵。南风一扫胡尘静，西入长安到日边。
[唐]李白,《灞陵行送别》,送君灞陵亭，灞水流浩浩。上有无花之古树，下有伤心之春草。展开全文我向秦人问路歧，云是王粲南登之古道。古道连绵走西京，紫阙落日浮云生。正当今夕断肠处，黄鹂愁绝不忍听.
[唐]李白,《金陵城西楼月下吟》,金陵夜寂凉风发，独上高楼望吴越。白云映水摇空城，白露垂珠滴秋月。展开全文月下沉吟久不归，古来相接眼中稀。解道澄江净如练，令人长忆谢玄晖。
[唐]李白,《玉壶吟》,烈士击玉壶，壮心惜暮年。三杯拂剑舞秋月，忽然高咏涕泗涟。展开全文凤凰初下紫泥诏，谒帝称觞登御筵。揄扬九重万乘主，谑浪赤墀青琐贤。朝天数换飞龙马，敕赐珊瑚白玉鞭。世人不识东方朔，大隐金门是谪仙。西施宜笑复宜颦，丑女效之徒累身。君王虽爱蛾眉好，无奈宫中妒杀人。
[唐]李白,《塞上曲》,大汉无中策，匈奴犯渭桥。五原秋草绿，胡马一何骄。命将征西极，横行阴山侧。燕支落汉家，妇女无华色。展开全文转战渡黄河，休兵乐事多。萧条清万里，瀚海寂无波。
[唐]李白,《沙丘城下寄杜甫》,我来竟何事，高卧沙丘城。城边有古树，日夕连秋声。展开全文鲁酒不可醉，齐歌空复情。思君若汶水，浩荡寄南征。
[唐]李白,《赠宣城宇文太守兼呈崔侍御》,白若白鹭鲜，清如清唳蝉。受气有本性，不为外物迁。饮水箕山上，食雪首阳颠。回车避朝歌，掩口去盗泉。展开全文岧峣广成子，倜傥鲁仲连。卓绝二公外，丹心无间然。昔攀六龙飞，今作百炼铅。怀恩欲报主，投佩向北燕。弯弓绿弦开，满月不惮坚。闲骑骏马猎，一射两虎穿。回旋若流光，转背落双鸢。胡虏三叹息，兼知五兵权。枪枪突云将，却掩我之妍。多逢剿绝儿，先著祖生鞭。据鞍空矍铄，壮志竟谁宣。蹉跎复来归，忧恨坐相煎。无风难破浪，失计长江边。危苦惜颓光，金波忽三圆。时游敬亭上，闲听松风眠。或弄宛溪月，虚舟信洄沿。颜公二十万，尽付酒家钱。兴发每取之，聊向醉中仙。过此无一事，静谈秋水篇。君从九卿来，水国有丰年。鱼盐满市井，布帛如云烟。下马不作威，冰壶照清川。霜眉邑中叟，皆美太守贤。时时慰风俗，往往出东田。竹马数小儿，拜迎白鹿前。含笑问使君，日晚可回旋。遂归池上酌，掩抑清风弦。曾标横浮云，下抚谢脁肩。楼高碧海出，树古青萝悬。光禄紫霞杯，伊昔忝相传。良图扫沙漠，别梦绕旌旃。富贵日成疏，愿言杳无缘。登龙有直道，倚玉阻芳筵。敢献绕朝策，思同郭泰船。何言一水浅，似隔九重天。崔生何傲岸，纵酒复谈玄。身为名公子，英才苦迍邅。鸣凤托高梧，凌风何翩翩。安知慕群客，弹剑拂秋莲。
[唐]李白,《经下邳圯桥怀张子房》,子房未虎啸，破产不为家。沧海得壮士，椎秦博浪沙。展开全文报韩虽不成，天地皆振动。潜匿游下邳，岂曰非智勇。我来圯桥上，怀古钦英风。惟见碧流水，曾无黄石公。叹息此人去，萧条徐泗空。
[唐]李白,《天马歌》,天马来出月支窟，背为虎文龙翼骨。嘶青云，振绿发，兰筋权奇走灭没。腾昆仑，历西极，四足无一蹶。展开全文鸡鸣刷燕晡秣越，神行电迈蹑慌惚。天马呼，飞龙趋，目明长庚臆双凫。尾如流星首渴乌，口喷红光汗沟朱。曾陪时龙蹑天衢，羁金络月照皇都。逸气棱棱凌九区，白璧如山谁敢沽。回头笑紫燕，但觉尔辈愚。天马奔，恋君轩，駷跃惊矫浮云翻。万里足踯躅，遥瞻阊阖门。不逢寒风子，谁采逸景孙。白云在青天，丘陵远崔嵬。盐车上峻坂，倒行逆施畏日晚。伯乐翦拂中道遗，少尽其力老弃之。愿逢田子方，恻然为我悲。虽有玉山禾，不能疗苦饥。严霜五月凋桂枝，伏枥衔冤摧两眉。请君赎献穆天子，犹堪弄影舞瑶池。
[唐]李白,《白云歌送刘十六归山》,楚山秦山皆白云，白云处处长随君。长随君，君入楚山里，云亦随君渡湘水。展开全文湘水上，女萝衣，白云堪卧君早归。
[唐]李白,《秋登宣城谢眺北楼》,江城如画里，山晓望晴空。两水夹明镜，双桥落彩虹。展开全文人烟寒橘柚，秋色老梧桐。谁念北楼上，临风怀谢公。
[唐]李白,《翰林读书言怀，呈集贤诸学士》,晨趋紫禁中，夕待金门诏。观书散遗帙，探古穷至妙。展开全文片言苟会心，掩卷忽而笑。青蝇易相点，白雪难同调。本是疏散人，屡贻褊促诮。云天属清朗，林壑忆游眺。或时清风来，闲倚栏下啸。严光桐庐溪，谢客临海峤。功成谢人间，从此一投钓。
[唐]李白,《上皇西巡南京歌十首》,胡尘轻拂建章台，圣主西巡蜀道来。剑壁门高五千尺，石为楼阁九天开。展开全文九天开出一成都，万户千门入画图。草树云山如锦绣，秦川得及此间无。华阳春树号新丰，行入新都若旧宫。柳色未饶秦地绿，花光不减上阳红。谁道君王行路难，六龙西幸万人欢。地转锦江成渭水，天回玉垒作长安。万国同风共一时，锦江何谢曲江池。石镜更明天上月，后宫亲得照蛾眉。濯锦清江万里流，云帆龙舸下扬州。北地虽夸上林苑，南京还有散花楼。锦水东流绕锦城，星桥北挂象天星。四海此中朝圣主，峨眉山下列仙庭。秦开蜀道置金牛，汉水元通星汉流。天子一行遗圣迹，锦城长作帝王州。水绿天青不起尘，风光和暖胜三秦。万国烟花随玉辇，西来添作锦江春。剑阁重关蜀北门，上皇归马若云屯。少帝长安开紫极，双悬日月照乾坤。
[唐]李白,《雪谗诗赠友人》,嗟予沉迷，猖獗已久。五十知非，古人尝有。立言补过，庶存不朽。包荒匿瑕，蓄此顽丑。月出致讥，贻愧皓首。展开全文感悟遂晚，事往日迁。白璧何辜，青蝇屡前。群轻折轴，下沉黄泉。众毛飞骨，上凌青天。萋斐暗成，贝锦粲然。泥沙聚埃，珠玉不鲜。洪焰烁山，发自纤烟。苍波荡日，起于微涓。交乱四国，播于八埏。拾尘掇蜂，疑圣猜贤。哀哉悲夫，谁察予之贞坚。彼妇人之猖狂，不如鹊之强强。彼妇人之淫昏，不如鹑之奔奔。坦荡君子，无悦簧言。擢发续罪，罪乃孔多。倾海流恶，恶无以过。人生实难，逢此织罗。积毁销金，沉忧作歌。天未丧文，其如余何。妲己灭纣，褒女惑周。天维荡覆，职此之由。汉祖吕氏，食其在傍。秦皇太后，毐亦淫荒。螮蝀作昏，遂掩太阳。万乘尚尔，匹夫何伤。辞殚意穷，心切理直。如或妄谈，昊天是殛。子野善听，离娄至明。神靡遁响，鬼无逃形。不我遐弃，庶昭忠诚。
[唐]李白,《宣城见杜鹃花》,蜀国曾闻子规鸟，宣城还见杜鹃花。一叫一回肠一断，三春三月忆三巴。
[唐]李白,《鲁郡东石门送杜二甫》,醉别复几日，登临遍池台。何时石门路，重有金樽开。展开全文秋波落泗水，海色明徂徕。飞蓬各自远，且尽手中杯。
[唐]李白,《公无渡河·黄河西来决昆仑》,黄河西来决昆仑，咆哮万里触龙门。波滔天，尧咨嗟。大禹理百川，儿啼不窥家。杀湍湮洪水，九州始蚕麻。展开全文其害乃去，茫然风沙。被发之叟狂而痴，清晨临流欲奚为。旁人不惜妻止之，公无渡河苦渡之。虎可搏，河难凭，公果溺死流海湄。有长鲸白齿若雪山，公乎公乎挂罥于其间，箜篌所悲竟不还。
[唐]李白,《送杨山人归嵩山》,我有万古宅，嵩阳玉女峰。长留一片月，挂在东溪松。展开全文尔去掇仙草，菖蒲花紫茸。岁晚或相访，青天骑白龙。
[唐]李白,《秋日鲁郡尧祠亭上宴别杜补阙范侍御》,我觉秋兴逸，谁云秋兴悲。山将落日去，水与晴空宜。展开全文鲁酒白玉壶，送行驻金羁。歇鞍憩古木，解带挂横枝。歌鼓川上亭，曲度神飙吹。云归碧海夕，雁没青天时。相失各万里，茫然空尔思。
[唐]李白,《九日》,今日云景好，水绿秋山明。携壶酌流霞，搴菊泛寒荣。地远松石古，风扬弦管清。窥觞照欢颜，独笑还自倾。展开全文落帽醉山月，空歌怀友生。
[唐]李白,《豫章行》,胡风吹代马，北拥鲁阳关。吴兵照海雪，西讨何时还。半渡上辽津，黄云惨无颜。老母与子别，呼天野草间。展开全文白马绕旌旗，悲鸣相追攀。白杨秋月苦，早落豫章山。本为休明人，斩虏素不闲。岂惜战斗死，为君扫凶顽。精感石没羽，岂云惮险艰。楼船若鲸飞，波荡落星湾。此曲不可奏，三军鬓成斑。
[唐]李白,《春怨》,白马金羁辽海东，罗帷绣被卧春风。落月低轩窥烛尽，飞花入户笑床空。
[唐]李白,《自遣》,对酒不觉暝，落花盈我衣。醉起步溪月，鸟还人亦稀。
[唐]李白,《夜下征虏亭》,船下广陵去，月明征虏亭。山花如绣颊，江火似流萤。
[唐]李白,《折杨柳》,垂杨拂绿水，摇艳东风年。花明玉关雪，叶暖金窗烟。美人结长想，对此心凄然。攀条折春色，远寄龙庭前。
[唐]李白,《胡无人》,严风吹霜海草凋，筋干精坚胡马骄。汉家战士三十万，将军兼领霍嫖姚。展开全文流星白羽腰间插，剑花秋莲光出匣。天兵照雪下玉关，虏箭如沙射金甲。云龙风虎尽交回，太白入月敌可摧。敌可摧，旄头灭，履胡之肠涉胡血。悬胡青天上，埋胡紫塞傍。胡无人，汉道昌。陛下之寿三千霜。但歌大风云飞扬，安得猛士兮守四方。
[唐]李白,《金乡送韦八之西京》,客自长安来，还归长安去。狂风吹我心，西挂咸阳树。展开全文此情不可道，此别何时遇。望望不见君，连山起烟雾。
[唐]李白,《去妇词  ( 一作顾况诗 )》,古来有弃妇，弃妇有归处。今日妾辞君，辞君遣何去。本家零落尽，恸哭来时路。忆昔未嫁君，闻君却周旋。展开全文绮罗锦绣段，有赠黄金千。十五许嫁君，二十移所天。自从结发日未几，离君缅山川。家家尽欢喜，孤妾长自怜。幽闺多怨思，盛色无十年。相思若循环，枕席生流泉。流泉咽不扫，独梦关山道。及此见君归，君归妾已老。物情恶衰贱，新宠方妍好。掩泪出故房，伤心剧秋草。自妾为君妻，君东妾在西。罗帏到晓恨，玉貌一生啼。自从离别久，不觉尘埃厚。尝嫌玳瑁孤，犹羡鸳鸯偶。岁华逐霜霰，贱妾何能久。寒沼落芙蓉，秋风散杨柳。以比憔悴颜，空持旧物还。馀生欲何寄，谁肯相牵攀。君恩既断绝，相见何年月。悔倾连理杯，虚作同心结。女萝附青松，贵欲相依投。浮萍失绿水，教作若为流。不叹君弃妾，自叹妾缘业。忆昔初嫁君，小姑才倚床。今日妾辞君，小姑如妾长。回头语小姑，莫嫁如兄夫。第一百六十六卷
[唐]李白,《九日登山》,渊明归去来，不与世相逐。为无杯中物，遂偶本州牧。因招白衣人，笑酌黄花菊。我来不得意，虚过重阳时。展开全文题舆何俊发，遂结城南期。筑土按响山，俯临宛水湄。胡人叫玉笛，越女弹霜丝。自作英王胄，斯乐不可窥。赤鲤涌琴高，白龟道冯夷。灵仙如仿佛，奠酹遥相知。古来登高人，今复几人在。沧洲违宿诺，明日犹可待。连山似惊波，合沓出溟海。扬袂挥四座，酩酊安所知。齐歌送清扬，起舞乱参差。宾随落叶散，帽逐秋风吹。别后登此台，愿言长相思。
[唐]李白,《感兴其一》,瑶姬天帝女，精彩化朝云。宛转入宵梦，无心向楚君。锦衾抱秋月，绮席空兰芬。茫昧竟谁测，虚传宋玉文。展开全文洛浦有宓妃，飘飖雪争飞。轻云拂素月，了可见清辉。解珮欲西去，含情讵相违。香尘动罗袜，绿水不沾衣。陈王徒作赋，神女岂同归。好色伤大雅，多为世所讥。裂素持作书，将寄万里怀。眷眷待远信，竟岁无人来。征鸿务随阳，又不为我栖。委之在深箧，蠹鱼坏其题。何如投水中，流落他人开。不惜他人开，但恐生是非。十五游神仙，仙游未曾歇。吹笙坐松风，泛瑟窥海月。西山玉童子，使我炼金骨。欲逐黄鹤飞，相呼向蓬阙。西国有美女，结楼青云端。蛾眉艳晓月，一笑倾城欢。高节不可夺，炯心如凝丹。常恐彩色晚，不为人所观。安得配君子，共乘双飞鸾。嘉谷隐丰草，草深苗且稀。农夫既不异，孤穗将安归。常恐委畴陇，忽与秋蓬飞。乌得荐宗庙，为君生光辉。
[唐]李白,《观猎》,太守耀清威，乘闲弄晚晖。江沙横猎骑，山火绕行围。箭逐云鸿落，鹰随月兔飞。不知白日暮，欢赏夜方归。
[唐]李白,《鞠歌行》,丽莫似汉宫妃，谦莫似黄家女。黄女持谦齿发高，汉妃恃丽天庭去。人生容德不自保，圣人安用推天道。展开全文君不见蔡泽嵌枯诡怪之形状，大言直取秦丞相。又不见田千秋才智不出人，一朝富贵如有神。二侯行事在方册，泣麟老人终困厄。夜光抱恨良叹悲，日月逝矣吾何之。
[唐]李白,《鞠歌行》,玉不自言如桃李，鱼目笑之卞和耻。楚国青蝇何太多，连城白璧遭谗毁。荆山长号泣血人，忠臣死为刖足鬼。展开全文听曲知甯戚，夷吾因小妻。秦穆五羊皮，买死百里奚。洗拂青云上，当时贱如泥。朝歌鼓刀叟，虎变磻溪中。一举钓六合，遂荒营丘东。平生渭水曲，谁识此老翁。奈何今之人，双目送飞鸿。
[唐]李白,《望夫石》,仿佛古容仪，含愁带曙辉。露如今日泪，苔似昔年衣。有恨同湘女，无言类楚妃。寂然芳霭内，犹若待夫归。
[唐]李白,《塞下曲六首》,五月天山雪，无花只有寒。笛中闻折柳，春色未曾看。展开全文晓战随金鼓，宵眠抱玉鞍。愿将腰下剑，直为斩楼兰。天兵下北荒，胡马欲南饮。横戈从百战，直为衔恩甚。握雪海上餐，拂沙陇头寝。何当破月氏，然后方高枕。骏马似风飙，鸣鞭出渭桥。弯弓辞汉月，插羽破天骄。阵解星芒尽，营空海雾消。功成画麟阁，独有霍嫖姚。白马黄金塞，云砂绕梦思。那堪愁苦节，远忆边城儿。萤飞秋窗满，月度霜闺迟。摧残梧桐叶，萧飒沙棠枝。无时独不见，流泪空自知。塞虏乘秋下，天兵出汉家。将军分虎竹，战士卧龙沙。边月随弓影，胡霜拂剑花。玉关殊未入，少妇莫长嗟。烽火动沙漠，连照甘泉云。汉皇按剑起，还召李将军。兵气天上合，鼓声陇底闻。横行负勇气，一战净妖氛。
[唐]李白,《金门答苏秀才》,君还石门日，朱火始改木。春草如有情，山中尚含绿。折芳愧遥忆，永路当日勖。远见故人心，平生以此足。展开全文巨海纳百川，麟阁多才贤。献书入金阙，酌醴奉琼筵。屡忝白云唱，恭闻黄竹篇。恩光照拙薄，云汉希腾迁。铭鼎倘云遂，扁舟方渺然。我留在金门，君去卧丹壑。未果三山期，遥欣一丘乐。玄珠寄象罔，赤水非寥廓。愿狎东海鸥，共营西山药。栖岩君寂灭，处世余龙蠖。良辰不同赏，永日应闲居。鸟吟檐间树，花落窗下书。缘溪见绿筱，隔岫窥红蕖。采薇行笑歌，眷我情何已。月出石镜间，松鸣风琴里。得心自虚妙，外物空颓靡。身世如两忘，从君老烟水。
[唐]李白,《书情题蔡舍人雄》,尝高谢太傅，携妓东山门。楚舞醉碧云，吴歌断清猿。暂因苍生起，谈笑安黎元。余亦爱此人，丹霄冀飞翻。展开全文遭逢圣明主，敢进兴亡言。白璧竟何辜，青蝇遂成冤。一朝去京国，十载客梁园。猛犬吠九关，杀人愤精魂。皇穹雪冤枉，白日开氛昏。泰阶得夔龙，桃李满中原。倒海索明月，凌山采芳荪。愧无横草功，虚负雨露恩。迹谢云台阁，心随天马辕。夫子王佐才，而今复谁论。层飙振六翮，不日思腾骞。我纵五湖棹，烟涛恣崩奔。梦钓子陵湍，英风缅犹存。彼希客星隐，弱植不足援。千里一回首，万里一长歌。黄鹤不复来，清风愁奈何。舟浮潇湘月，山倒洞庭波。投汨笑古人，临濠得天和。闲时田亩中，搔背牧鸡鹅。别离解相访，应在武陵多。
[唐]李白,《赠张相镐其一    时逃难在宿松山作》,神器难窃弄，天狼窥紫宸。六龙迁白日，四海暗胡尘。昊穹降元宰，君子方经纶。澹然养浩气，欻起持大钧。展开全文秀骨象山岳，英谋合鬼神。佐汉解鸿门，生唐为后身。拥旄秉金钺，伐鼓乘朱轮。虎将如雷霆，总戎向东巡。诸侯拜马首，猛士骑鲸鳞。泽被鱼鸟悦，令行草木春。圣智不失时，建功及良辰。丑虏安足纪，可贻帼与巾。倒泻溟海珠，尽为入幕珍。冯异献赤伏，邓生倏来臻。庶同昆阳举，再睹汉仪新。昔为管将鲍，中奔吴隔秦。一生欲报主，百代思荣亲。其事竟不就，哀哉难重陈。卧病宿松山，苍茫空四邻。风云激壮志，枯槁惊常伦。闻君自天来，目张气益振。亚夫得剧孟，敌国空无人。扪虱对桓公，愿得论悲辛。大块方噫气，何辞鼓青蘋。斯言倘不合，归老汉江滨。
[唐]李白,《赠宣城赵太守悦》,赵得宝符盛，山河功业存。三千堂上客，出入拥平原。六国扬清风，英声何喧喧。大贤茂远业，虎竹光南藩。展开全文错落千丈松，虬龙盘古根。枝下无俗草，所植唯兰荪。忆在南阳时，始承国士恩。公为柱下史，脱绣归田园。伊昔簪白笔，幽都逐游魂。持斧冠三军，霜清天北门。差池宰两邑，鹗立重飞翻。焚香入兰台，起草多芳言。夔龙一顾重，矫翼凌翔鹓。赤县扬雷声，强项闻至尊。惊飙颓秀木，迹屈道弥敦。出牧历三郡，所居猛兽奔。迁人同卫鹤，谬上懿公轩。自笑东郭履，侧惭狐白温。闲吟步竹石，精义忘朝昏。憔悴成丑士，风云何足论。猕猴骑土牛，羸马夹双辕。愿借羲皇景，为人照覆盆。溟海不振荡，何由纵鹏鲲。所期玄津白，倜傥假腾鶱。
[唐]李白,《相逢行》,相逢红尘内，高揖黄金鞭。万户垂杨里，君家阿那边。
[唐]李白,《出自蓟北门行》,虏阵横北荒，胡星曜精芒。羽书速惊电，烽火昼连光。展开全文虎竹救边急，戎车森已行。明主不安席，按剑心飞扬。推毂出猛将，连旗登战场。兵威冲绝漠，杀气凌穹苍。列卒赤山下，开营紫塞傍。途冬沙风紧，旌旗飒凋伤。画角悲海月，征衣卷天霜。挥刃斩楼兰，弯弓射贤王。单于一平荡，种落自奔亡。收功报天子，行歌归咸阳。
[唐]李白,《闺情》,流水去绝国，浮云辞故关。水或恋前浦，云犹归旧山。恨君流沙去，弃妾渔阳间。玉箸夜垂流，双双落朱颜。展开全文黄鸟坐相悲，绿杨谁更攀。织锦心草草，挑灯泪斑斑。窥镜不自识，况乃狂夫还。
[唐]李白,《阙题》,朝披梦泽云，笠钓青茫茫。暮跨紫鳞去，海气侵肌凉。
[唐]李白,《阙题》,庭中繁树乍含芳，红锦重重翦作囊。还合炎蒸留烁景，题来渭得好篇章。
[唐]李白,《赠从孙义兴宰铭》,天子思茂宰，天枝得英才。朗然清秋月，独出映吴台。落笔生绮绣，操刀振风雷。蠖屈虽百里，鹏鶱望三台。展开全文退食无外事，琴堂向山开。绿水寂以闲，白云有时来。河阳富奇藻，彭泽纵名杯。所恨不见之，犹如仰昭回。元恶昔滔天，疲人散幽草。惊川无活鳞，举邑罕遗老。誓雪会稽耻，将奔宛陵道。亚相素所重，投刃应桑林。独坐伤激扬，神融一开襟。弦歌欣再理，和乐醉人心。蠹政除害马，倾巢有归禽。壶浆候君来，聚舞共讴吟。农人弃蓑笠，蚕女堕缨簪。欢笑相拜贺，则知惠爱深。历职吾所闻，称贤尔为最。化洽一邦上，名驰三江外。峻节贯云霄，通方堪远大。能文变风俗，好客留轩盖。他日一来游，因之严光濑。
[唐]李白,《叙旧赠江阳宰陆调》,泰伯让天下，仲雍扬波涛。清风荡万古，迹与星辰高。开吴食东溟，陆氏世英髦。多君秉古节，岳立冠人曹。展开全文风流少年时，京洛事游遨。腰间延陵剑，玉带明珠袍。我昔斗鸡徒，连延五陵豪。邀遮相组织，呵吓来煎熬。君开万丛人，鞍马皆辟易。告急清宪台，脱余北门厄。间宰江阳邑，翦棘树兰芳。城门何肃穆，五月飞秋霜。好鸟集珍木，高才列华堂。时从府中归，丝管俨成行。但苦隔远道，无由共衔觞。江北荷花开，江南杨梅熟。正好饮酒时，怀贤在心目。挂席拾海月，乘风下长川。多沽新丰醁，满载剡溪船。中途不遇人，直到尔门前。大笑同一醉，取乐平生年。
[唐]李白,《独漉篇》,独漉水中泥，水浊不见月。不见月尚可，水深行人没。展开全文越鸟从南来，胡鹰亦北渡。我欲弯弓向天射，惜其中道失归路。落叶别树，飘零随风。客无所托，悲与此同。罗帷舒卷，似有人开。明月直入，无心可猜。雄剑挂壁，时时龙鸣。不断犀象，绣涩苔生。国耻未雪，何由成名。神鹰梦泽，不顾鸱鸢。为君一击，鹏抟九天。
[唐]李白,《上留田行》,行至上留田，孤坟何峥嵘。积此万古恨，春草不复生。悲风四边来，肠断白杨声。借问谁家地，埋没蒿里茔。展开全文古老向余言，言是上留田，蓬科马鬣今已平。昔之弟死兄不葬，他人于此举铭旌。一鸟死，百鸟鸣。一兽走，百兽惊。桓山之禽别离苦，欲去回翔不能征。田氏仓卒骨肉分，青天白日摧紫荆。交柯之木本同形，东枝憔悴西枝荣。无心之物尚如此，参商胡乃寻天兵。孤竹延陵，让国扬名。高风缅邈，颓波激清。尺布之谣，塞耳不能听。
[唐]李白,《独不见》,白马谁家子，黄龙边塞儿。天山三丈雪，岂是远行时。春蕙忽秋草，莎鸡鸣西池。风摧寒棕响，月入霜闺悲。展开全文忆与君别年，种桃齐蛾眉。桃今百馀尺，花落成枯枝。终然独不见，流泪空自知。
[唐]李白,《猛虎行  ( 此诗萧士□云是伪作 )  【上彬下》,朝作猛虎行，暮作猛虎吟。肠断非关陇头水，泪下不为雍门琴。展开全文旌旗缤纷两河道，战鼓惊山欲倾倒。秦人半作燕地囚，胡马翻衔洛阳草。一输一失关下兵，朝降夕叛幽蓟城。巨鳌未斩海水动，鱼龙奔走安得宁。颇似楚汉时，翻覆无定止。朝过博浪沙，暮入淮阴市。张良未遇韩信贫，刘项存亡在两臣。暂到下邳受兵略，来投漂母作主人。贤哲栖栖古如此，今时亦弃青云士。有策不敢犯龙鳞，窜身南国避胡尘。宝书长剑挂高阁，金鞍骏马散故人。昨日方为宣城客，掣铃交通二千石。有时六博快壮心，绕床三匝呼一掷。楚人每道张旭奇，心藏风云世莫知。三吴邦伯多顾盼，四海雄侠皆相推。萧曹曾作沛中吏，攀龙附凤当有时。溧阳酒楼三月春，杨花漠漠愁杀人。胡人绿眼吹玉笛，吴歌白纻飞梁尘。丈夫相见且为乐，槌牛挝鼓会众宾。我从此去钓东海，得鱼笑寄情相亲。
[唐]李白,《扶风豪士歌》,洛阳三月飞胡沙，洛阳城中人怨嗟。天津流水波赤血，白骨相撑如乱麻。我亦东奔向吴国，浮云四塞道路赊。展开全文东方日出啼早鸦，城门人开扫落花。梧桐杨柳拂金井，来醉扶风豪士家。扶风豪士天下奇，意气相倾山可移。作人不倚将军势，饮酒岂顾尚书期。雕盘绮食会众客，吴歌赵舞香风吹。原尝春陵六国时，开心写意君所知。堂中各有三千士，明日报恩知是谁。抚长剑，一扬眉，清水白石何离离。脱吾帽，向君笑。饮君酒，为君吟。张良未逐赤松去，桥边黄石知我心。
[唐]李白,《闻丹丘子于城北营石门幽居中有高凤遗迹仆离》,春华沧江月，秋色碧海云。离居盈寒暑，对此长思君。思君楚水南，望君淮山北。梦魂虽飞来，会面不可得。展开全文畴昔在嵩阳，同衾卧羲皇。绿萝笑簪绂，丹壑贱岩廊。晚途各分析，乘兴任所适。仆在雁门关，君为峨眉客。心悬万里外，影滞两乡隔。长剑复归来，相逢洛阳陌。陌上何喧喧，都令心意烦。迷津觉路失，托势随风翻。以兹谢朝列，长啸归故园。故园恣闲逸，求古散缥帙。久欲入名山，婚娶殊未毕。人生信多故，世事岂惟一。念此忧如焚，怅然若有失。闻君卧石门，宿昔契弥敦。方从桂树隐，不羡桃花源。高风起遐旷，幽人迹复存。松风清瑶瑟，溪月湛芳樽。安居偶佳赏，丹心期此论。
[唐]李白,《冬夜醉宿龙门觉起言志》,醉来脱宝剑，旅憩高堂眠。中夜忽惊觉，起立明灯前。开轩聊直望，晓雪河冰壮。哀哀歌苦寒，郁郁独惆怅。展开全文傅说版筑臣，李斯鹰犬人。欻起匡社稷，宁复长艰辛。而我胡为者，叹息龙门下。富贵未可期，殷忧向谁写。去去泪满襟，举声梁甫吟。青云当自致，何必求知音。
[唐]李白,《君子有所思行》,紫阁连终南，青冥天倪色。凭崖望咸阳，宫阙罗北极。万井惊画出，九衢如弦直。渭水银河清，横天流不息。展开全文朝野盛文物，衣冠何翕赩。厩马散连山，军容威绝域。伊皋运元化，卫霍输筋力。歌钟乐未休，荣去老还逼。圆光过满缺，太阳移中昃。不散东海金，何争西飞匿。无作牛山悲，恻怆泪沾臆。
[唐]李白,《有所思》,我思仙人，乃在碧海之东隅。海寒多天风，白波连山倒蓬壶。长鲸喷涌不可涉，抚心茫茫泪如珠。西来青鸟东飞去，愿展开全文寄一书谢麻姑。
[唐]李白,《冬日归旧山》,未洗染尘缨，归来芳草平。一条藤径绿，万点雪峰晴。地冷叶先尽，谷寒云不行。嫩篁侵舍密，古树倒江横。展开全文白犬离村吠，苍苔壁上生。穿厨孤雉过，临屋旧猿鸣。木落禽巢在，篱疏兽路成。拂床苍鼠走，倒箧素鱼惊。洗砚修良策，敲松拟素贞。此时重一去，去合到三清。
[唐]李白,《答高山人兼呈权顾二侯》,虹霓掩天光，哲后起康济。应运生夔龙，开元扫氛翳。太微廓金镜，端拱清遐裔。轻尘集嵩岳，虚点盛明意。展开全文谬挥紫泥诏，献纳青云际。谗惑英主心，恩疏佞臣计。彷徨庭阙下，叹息光阴逝。未作仲宣诗，先流贾生涕。挂帆秋江上，不为云罗制。山海向东倾，百川无尽势。我于鸱夷子，相去千馀岁。运阔英达稀，同风遥执袂。登舻望远水，忽见沧浪枻。高士何处来，虚舟渺安系。衣貌本淳古，文章多佳丽。延引故乡人，风义未沦替。顾侯达语默，权子识通蔽。曾是无心云，俱为此留滞。双萍易飘转，独鹤思凌历。明晨去潇湘，共谒苍梧帝。
[唐]李白,《东海有勇妇  代关中有贤女》,梁山感杞妻，恸哭为之倾。金石忽暂开，都由激深情。东海有勇妇，何惭苏子卿。学剑越处子，超然若流星。展开全文损躯报夫仇，万死不顾生。白刃耀素雪，苍天感精诚。十步两躩跃，三呼一交兵。斩首掉国门，蹴踏五藏行。豁此伉俪愤，粲然大义明。北海李使君，飞章奏天庭。舍罪警风俗，流芳播沧瀛。名在列女籍，竹帛已光荣。淳于免诏狱，汉主为缇萦。津妾一棹歌，脱父于严刑。十子若不肖，不如一女英。豫让斩空衣，有心竟无成。要离杀庆忌，壮夫所素轻。妻子亦何辜，焚之买虚声。岂如东海妇，事立独扬名。
[唐]李白,《答杜秀才五松见赠》,昔献长杨赋，天开云雨欢。当时待诏承明里，皆道扬雄才可观。敕赐飞龙二天马，黄金络头白玉鞍。展开全文浮云蔽日去不返，总为秋风摧紫兰。角巾东出商山道，采秀行歌咏芝草。路逢园绮笑向人，两君解来一何好。闻道金陵龙虎盘，还同谢脁望长安。千峰夹水向秋浦，五松名山当夏寒。铜井炎炉歊九天，赫如铸鼎荆山前。陶公矍铄呵赤电，回禄睢盱扬紫烟。此中岂是久留处，便欲烧丹从列仙。爱听松风且高卧，飕飕吹尽炎氛过。登崖独立望九州，阳春欲奏谁相和。闻君往年游锦城，章仇尚书倒屣迎。飞笺络绎奏明主，天书降问回恩荣。肮脏不能就珪组，至今空扬高蹈名。夫子工文绝世奇，五松新作天下推。吾非谢尚邀彦伯，异代风流各一时，一时相逢乐在今。袖拂白云开素琴，弹为三峡流泉音。从兹一别武陵去，去后桃花春水深。
[唐]李白,《赠别从甥高五》,鱼目高泰山，不如一玙璠。贤甥即明月，声价动天门。能成吾宅相，不减魏阳元。自顾寡筹略，功名安所存。展开全文五木思一掷，如绳系穷猿。枥中骏马空，堂上醉人喧。黄金久已罄，为报故交恩。闻君陇西行，使我惊心魂。与尔共飘飖，云天各飞翻。江水流或卷，此心难具论。贫家羞好客，语拙觉辞繁。三朝空错莫，对饭却惭冤。自笑我非夫，生事多契阔。蓄积万古愤，向谁得开豁。天地一浮云，此身乃毫末。忽见无端倪，太虚可包括。去去何足道，临歧空复愁。肝胆不楚越，山河亦衾裯。云龙若相从，明主会见收。成功解相访，溪水桃花流。
[唐]李白,《江夏行》,忆昔娇小姿，春心亦自持。为言嫁夫婿，得免长相思。谁知嫁商贾，令人却愁苦。自从为夫妻，何曾在乡土。展开全文去年下扬州，相送黄鹤楼。眼看帆去远，心逐江水流。只言期一载，谁谓历三秋。使妾肠欲断，恨君情悠悠。东家西舍同时发，北去南来不逾月。未知行李游何方，作个音书能断绝。适来往南浦，欲问西江船。正见当垆女，红妆二八年。一种为人妻，独自多悲凄。对镜便垂泪，逢人只欲啼。不如轻薄儿，旦暮长相随。悔作商人妇，青春长别离。如今正好同欢乐，君去容华谁得知。
[唐]李白,《宣城送刘副使入秦》,君即刘越石，雄豪冠当时。凄清横吹曲，慷慨扶风词。虎啸俟腾跃，鸡鸣遭乱离。千金市骏马，万里逐王师。展开全文结交楼烦将，侍从羽林儿。统兵捍吴越，豺虎不敢窥。大勋竟莫叙，已过秋风吹。秉钺有季公，凛然负英姿。寄深且戎幕，望重必台司。感激一然诺，纵横两无疑。伏奏归北阙，鸣驺忽西驰。列将咸出祖，英僚惜分离。斗酒满四筵，歌啸宛溪湄。君携东山妓，我咏北门诗。贵贱交不易，恐伤中园葵。昔赠紫骝驹，今倾白玉卮。同欢万斛酒，未足解相思。此别又千里，秦吴渺天涯。月明关山苦，水剧陇头悲。借问几时还，春风入黄池。无令长相忆，折断绿杨枝。
[唐]李白,《感时留别从兄徐王延年从弟延陵》,天籁何参差，噫然大块吹。玄元包橐籥，紫气何逶迤。七叶运皇化，千龄光本支。仙风生指树，大雅歌螽斯。展开全文诸王若鸾虬，肃穆列藩维。哲兄锡茅土，圣代罗荣滋。九卿领徐方，七步继陈思。伊昔全盛日，雄豪动京师。冠剑朝凤阙，楼船侍龙池。鼓钟出朱邸，金翠照丹墀。君王一顾盼，选色献蛾眉。列戟十八年，未曾辄迁移。大臣小喑呜，谪窜天南垂。长沙不足舞，贝锦且成诗。佐郡浙江西，病闲绝驱驰。阶轩日苔藓，鸟雀噪檐帷。时乘平肩舆，出入畏人知。北宅聊偃憩，欢愉恤茕嫠。羞言梁苑地，烜赫耀旌旗。兄弟八九人，吴秦各分离。大贤达机兆，岂独虑安危。小子谢麟阁，雁行忝肩随。令弟字延陵，凤毛出天姿。清英神仙骨，芬馥茝兰蕤。梦得春草句，将非惠连谁。深心紫河车，与我特相宜。金膏犹罔象，玉液尚磷缁。伏枕寄宾馆，宛同清漳湄。药物多见馈，珍羞亦兼之。谁道溟渤深，犹言浅恩慈。鸣蝉游子意，促织念归期。骄阳何太赫，海水烁龙龟。百川尽凋枯，舟楫阁中逵。策马摇凉月，通宵出郊圻。泣别目眷眷，伤心步迟迟。愿言保明德，王室伫清夷。掺袂何所道，援毫投此辞。
[唐]李白,《赠清漳明府侄聿》,我李百万叶，柯条布中州。天开青云器，日为苍生忧。小邑且割鸡，大刀伫烹牛。雷声动四境，惠与清漳流。展开全文弦歌咏唐尧，脱落隐簪组。心和得天真，风俗犹太古。牛羊散阡陌，夜寝不扃户。问此何以然，贤人宰吾土。举邑树桃李，垂阴亦流芬。河堤绕绿水，桑柘连青云。赵女不冶容，提笼昼成群。缲丝鸣机杼，百里声相闻。讼息鸟下阶，高卧披道帙。蒲鞭挂檐枝，示耻无扑抶.琴清月当户，人寂风入室。长啸一无言，陶然上皇逸。白玉壶冰水，壶中见底清。清光洞毫发，皎洁照群情。赵北美佳政，燕南播高名。过客览行谣，因之诵德声。
[唐]李白,《赠僧崖公》,昔在朗陵东，学禅白眉空。大地了镜彻，回旋寄轮风。揽彼造化力，持为我神通。晚谒泰山君，亲见日没云。展开全文中夜卧山月，拂衣逃人群。授余金仙道，旷劫未始闻。冥机发天光，独朗谢垢氛。虚舟不系物，观化游江濆。江濆遇同声，道崖乃僧英。说法动海岳，游方化公卿。手秉玉麈尾，如登白楼亭。微言注百川，亹亹信可听。一风鼓群有，万籁各自鸣。启闭八窗牖，托宿掣电霆。自言历天台，搏壁蹑翠屏。凌兢石桥去，恍惚入青冥。昔往今来归，绝景无不经。何日更携手，乘杯向蓬瀛。
[唐]李白,《登金陵冶城西北谢安墩》,晋室昔横溃，永嘉遂南奔。沙尘何茫茫，龙虎斗朝昏。胡马风汉草，天骄蹙中原。哲匠感颓运，云鹏忽飞翻。展开全文组练照楚国，旌旗连海门。西秦百万众，戈甲如云屯。投鞭可填江，一扫不足论。皇运有返正，丑虏无遗魂。谈笑遏横流，苍生望斯存。冶城访古迹，犹有谢安墩。凭览周地险，高标绝人喧。想像东山姿，缅怀右军言。梧桐识嘉树，蕙草留芳根。白鹭映春洲，青龙见朝暾。地古云物在，台倾禾黍繁。我来酌清波，于此树名园。功成拂衣去，归入武陵源。
[唐]李白,《自梁园至敬亭山见会公谈陵阳山水兼期同游因》,我随秋风来，瑶草恐衰歇。中途寡名山，安得弄云月。渡江如昨日，黄叶向人飞。敬亭惬素尚，弭棹流清辉。展开全文冰谷明且秀，陵峦抱江城。粲粲吴与史，衣冠耀天京。水国饶英奇，潜光卧幽草。会公真名僧，所在即为宝。开堂振白拂，高论横青云。雪山扫粉壁，墨客多新文。为余话幽栖，且述陵阳美。天开白龙潭，月映清秋水。黄山望石柱，突兀谁开张。黄鹤久不来，子安在苍茫。东南焉可穷，山鸟飞绝处。稠叠千万峰，相连入云去。闻此期振策，归来空闭关。相思如明月，可望不可攀。何当移白足，早晚凌苍山。且寄一书札，令予解愁颜。
[唐]李白,《军行》,骝马新跨白玉鞍，战罢沙场月色寒。城头铁鼓声犹震，匣里金刀血未干。
[唐]李白,《白纻辞 其一》,扬清歌，发皓齿，北方佳人东邻子。且吟白纻停绿水，长袖拂面为君起。寒云夜卷霜海空，胡风吹天飘塞鸿。展开全文玉颜满堂乐未终，馆娃日落歌吹濛。月寒江清夜沉沉，美人一笑千黄金。垂罗舞縠扬哀音，郢中白雪且莫吟，子夜吴歌动君心。动君心，冀君赏。愿作天池双鸳鸯，一朝飞去青云上。吴刀剪彩缝舞衣，明妆丽服夺春晖。扬眉转袖若雪飞，倾城独立世所稀。激楚结风醉忘归，高堂月落烛已微，玉钗挂缨君莫违。
[唐]李白,《白纻辞 其二》,馆娃日落歌吹深。月寒江清夜沉沉。展开全文美人一笑千黄金。垂罗舞縠扬哀音。郢中白雪且莫吟。子夜吴歌动君心。动君心。冀君赏。愿作天池双鸳鸯。一朝飞去青云上。
[唐]李白,《笑歌行  ( 以下二首  苏轼云是伪作 )》,笑矣乎，笑矣乎。君不见曲如钩，古人知尔封公侯。君不见直如弦，古人知尔死道边。张仪所以只掉三寸舌，展开全文苏秦所以不垦二顷田。笑矣乎，笑矣乎。君不见沧浪老人歌一曲，还道沧浪濯吾足。平生不解谋此身，虚作离骚遣人读。笑矣乎，笑矣乎。赵有豫让楚屈平，卖身买得千年名。巢由洗耳有何益，夷齐饿死终无成。君爱身后名，我爱眼前酒。饮酒眼前乐，虚名何处有。男儿穷通当有时，曲腰向君君不知。猛虎不看几上肉，洪炉不铸囊中锥。笑矣乎，笑矣乎。宁武子，朱买臣，扣角行歌背负薪。今日逢君君不识，岂得不如佯狂人。
[唐]李白,《赠张相镐其二》,本家陇西人。先为汉边将。展开全文功略盖天地。名飞青云上。苦战竟不侯。当年颇惆怅。世传崆峒勇。气激金风壮。英烈遗厥孙。百代神犹王。十五观奇书。作赋凌相如。龙颜惠殊宠。麟阁凭天居。晚途未云已。蹭蹬遭谗毁。想象晋末时。崩腾胡尘起。衣冠陷锋镝。戎虏盈朝市。石勒窥神州。刘聪劫天子。抚剑夜吟啸。雄心日千里。誓欲斩鲸鲵。澄清洛阳水。六合洒霖雨。万物无雕枯。我挥一杯水。自笑何区区。因人耻成事。贵欲决良图。灭虏不言功。飘然陟蓬壶。惟有安期舄。留之沧海隅。
[唐]李白,《白鸠辞》,铿鸣钟，考朗鼓。歌白鸠，引拂舞。白鸠之白谁与邻，霜衣雪襟诚可珍。展开全文含哺七子能平均。食不噎，性安驯。首农政，鸣阳春。天子刻玉杖，镂形赐耆人。白鹭之白非纯真，外洁其色心匪仁。阙五德，无司晨，胡为啄我葭下之紫鳞。鹰鹯雕鹗，贪而好杀。凤凰虽大圣，不愿以为臣。
[唐]李白,《下途归石门旧居》,山高，越水清，握手无言伤别情。将欲辞君挂帆去，离魂不散烟郊树。展开全文此心郁怅谁能论，有愧叨承国士恩。云物共倾三月酒，岁时同饯五侯门。羡君素书尝满案，含丹照白霞色烂。余尝学道穷冥筌，梦中往往游仙山。何当脱屣谢时去，壶中别有日月天。俯仰人间易凋朽，钟峰五云在轩牖。惜别愁窥玉女窗，归来笑把洪崖手。隐居寺，隐居山，陶公炼液栖其间。凝神闭气昔登攀，恬然但觉心绪闲。数人不知几甲子，昨夜犹带冰霜颜。我离虽则岁物改，如今了然失所在。别君莫道不尽欢，悬知乐客遥相待。石门流水遍桃花，我亦曾到秦人家。不知何处得鸡豕，就中仍见繁桑麻。翛然远与世事间，装鸾驾鹤又复远。何必长从七贵游，劳生徒聚万金产。挹君去，长相思，云游雨散从此辞。欲知怅别心易苦，向暮春风杨柳丝。
[唐]李白,《上之回》,三十六离宫，楼台与天通。阁道步行月，美人愁烟空。恩疏宠不及，桃李伤春风。淫乐意何极，金舆向回中。展开全文万乘出黄道，千旗扬彩虹。前军细柳北，后骑甘泉东。岂问渭川老，宁邀襄野童。秋暮瑶池宴，归来乐未穷。
[唐]李白,《赠从弟南平太守之遥其一》,少年不得意，落魄无安居。愿随任公子，欲钓吞舟鱼。常时饮酒逐风景，壮心遂与功名疏。兰生谷底人不锄，展开全文云在高山空卷舒。汉家天子驰驷马，赤军蜀道迎相如。天门九重谒圣人，龙颜一解四海春。彤庭左右呼万岁，拜贺明主收沉沦。翰林秉笔回英眄，麟阁峥嵘谁可见。承恩初入银台门，著书独在金銮殿。龙钩雕镫白玉鞍，象床绮席黄金盘。当时笑我微贱者，却来请谒为交欢。一朝谢病游江海，畴昔相知几人在。前门长揖后门关，今日结交明日改。爱君山岳心不移，随君云雾迷所为。梦得池塘生春草，使我长价登楼诗。别后遥传临海作，可见羊何共和之。
[唐]李白,《古风其十八》,天津三月时。千门桃与李。展开全文朝为断肠花。暮逐东流水。前水复后水。古今相续流。新人非旧人。年年桥上游。鸡鸣海色动。谒帝罗公侯。月落西上阳。余辉半城楼。衣冠照云日。朝下散皇州。鞍马如飞龙。黄金络马头。行人皆辟易。志气横嵩丘。入门上高堂。列鼎错珍羞。香风引赵舞。清管随齐讴。七十紫鸳鸯。双双戏庭幽。行乐争昼夜。自言度千秋。功成身不退。自古多愆尤。黄犬空叹息。绿珠成衅雠。何如鸱夷子。散发棹扁舟。(棹一作弄)
[唐]李白,《北上行》,北上何所苦，北上缘太行。磴道盘且峻，巉岩凌穹苍。马足蹶侧石，车轮摧高冈。沙尘接幽州，烽火连朔方。展开全文杀气毒剑戟，严风裂衣裳。奔鲸夹黄河，凿齿屯洛阳。前行无归日，返顾思旧乡。惨戚冰雪里，悲号绝中肠。尺布不掩体，皮肤剧枯桑。汲水涧谷阻，采薪陇坂长。猛虎又掉尾，磨牙皓秋霜。草木不可餐，饥饮零露浆。叹此北上苦，停骖为之伤。何日王道平，开颜睹天光。
[唐]李白,《感遇其一》,吾爱王子晋，得道伊洛滨。金骨既不毁，玉颜长自春。可怜浮丘公，猗靡与情亲。举首白日间，分明谢时人。展开全文二仙去已远，梦想空殷勤。可叹东篱菊，茎疏叶且微。虽言异兰蕙，亦自有芳菲。未泛盈樽酒，徒沾清露辉。当荣君不采，飘落欲何依。昔余闻姮娥，窃药驻云发。不自娇玉颜，方希炼金骨。飞去身莫返，含笑坐明月。紫宫夸蛾眉，随手会凋歇。宋玉事楚王，立身本高洁。巫山赋彩云，郢路歌白雪。举国莫能和，巴人皆卷舌。一感登徒言，恩情遂中绝。
[唐]李白,《自代内赠》,宝刀截流水，无有断绝时。妾意逐君行，缠绵亦如之。别来门前草，秋巷春转碧。扫尽更还生，萋萋满行迹。展开全文鸣凤始相得，雄惊雌各飞。游云落何山，一往不见归。估客发大楼，知君在秋浦。梁苑空锦衾，阳台梦行雨。妾家三作相，失势去西秦。犹有旧歌管，凄清闻四邻。曲度入紫云，啼无眼中人。妾似井底桃，开花向谁笑。君如天上月，不肯一回照。窥镜不自识，别多憔悴深。安得秦吉了，为人道寸心。
[唐]李白,《登梅冈望金陵赠族侄高座寺僧中孚》,钟山抱金陵，霸气昔腾发。天开帝王居，海色照宫阙。群峰如逐鹿，奔走相驰突。江水九道来，云端遥明没。展开全文时迁大运去，龙虎势休歇。我来属天清，登览穷楚越。吾宗挺禅伯，特秀鸾凤骨。众星罗青天，明者独有月。冥居顺生理，草木不剪伐。烟窗引蔷薇，石壁老野蕨。吴风谢安屐，白足傲履袜。几宿一下山，萧然忘干谒。谈经演金偈，降鹤舞海雪。时闻天香来，了与世事绝。佳游不可得，春风惜远别。赋诗留岩屏，千载庶不灭。
[唐]李白,《长相思三首》,其一长相思，在长安。展开全文络纬秋啼金井阑，微霜凄凄簟色寒。孤灯不明思欲绝，卷帷望月空长叹。美人如花隔云端。上有青冥之高天，下有渌水之波澜。天长路远魂飞苦，梦魂不到关山难。长相思，摧心肝。其二日色欲尽花含烟，月明如素愁不眠。赵瑟初停凤凰柱，蜀琴欲奏鸳鸯弦。此曲有意无人传，愿随春风寄燕然。忆君迢迢隔青天。昔时横波目，今作流泪泉。不信妾肠断，归来看取明镜前。其三美人在时花满堂，美人去后花馀床。床中绣被卷不寝，至今三载闻余香。香亦竟不灭，人亦竟不来。相思黄叶落，白露湿青苔。
[唐]李白,《过汪氏别业其一》,游山谁可游，子明与浮丘。叠岭碍河汉，连峰横斗牛。汪生面北阜，池馆清且幽。我来感意气，捶炰列珍羞。展开全文扫石待归月，开池涨寒流。酒酣益爽气，为乐不知秋。畴昔未识君，知君好贤才。随山起馆宇，凿石营池台。星火五月中，景风从南来。数枝石榴发，一丈荷花开。恨不当此时，相过醉金罍。我行值木落，月苦清猿哀。永夜达五更，吴歈送琼杯。酒酣欲起舞，四座歌相催。日出远海明，轩车且裴回。更游龙潭去，枕石拂莓苔。
[唐]李白,《紫骝马》,紫骝行且嘶，双翻碧玉蹄。临流不肯渡，似惜锦障泥。白雪关山远，黄云海戍迷。挥鞭万里去，安得念春闺。
[唐]李白,《陪侍郎叔游洞庭醉后三首》,今日竹林宴，我家贤侍郎。三杯容小阮，醉后发清狂。展开全文船上齐桡乐，湖心泛月归。白鸥闲不去，争拂酒筵飞。刬却君山好，平铺湘水流。巴陵无限酒，醉杀洞庭秋。
[唐]李白,《赠从弟冽》,楚人不识凤，重价求山鸡。献主昔云是，今来方觉迷。自居漆园北，久别咸阳西。风飘落日去，节变流莺啼。展开全文桃李寒未开，幽关岂来蹊。逢君发花萼，若与青云齐。及此桑叶绿，春蚕起中闺。日出布谷鸣，田家拥锄犁。顾余乏尺土，东作谁相携。傅说降霖雨，公输造云梯。羌戎事未息，君子悲涂泥。报国有长策，成功羞执圭。无由谒明主，杖策还蓬藜。他年尔相访，知我在磻溪。
[唐]李白,《送贺宾客归越》,镜湖流水漾清波，狂客归舟逸兴多。山阴道士如相见，应写黄庭换白鹅。
[唐]李白,《泾川送族弟□  【金享】》,泾川三百里，若耶羞见之。锦石照碧山，两边白鹭鸶。佳境千万曲，客行无歇时。上有琴高水，下有陵阳祠。展开全文仙人不见我，明月空相知。问我何事来，卢敖结幽期。蓬山振雄笔，绣服挥清词。江湖发秀色，草木含荣滋。置酒送惠连，吾家称白眉。愧无海峤作，敢阙河梁诗。见尔复几朝，俄然告将离。中流漾彩鹢，列岸丛金羁。叹息苍梧凤，分栖琼树枝。清晨各飞去，飘落天南垂。望极落日尽，秋深暝猿悲。寄情与流水，但有长相思。
[唐]李白,《登黄山凌□台送族弟溧阳尉济充泛舟赴华阴》,鸾乃凤之族，翱翔紫云霓。文章辉五色，双在琼树栖。一朝各飞去，凤与鸾俱啼。炎赫五月中，朱曦烁河堤。展开全文尔从泛舟役，使我心魂凄。秦地无碧草，南云喧鼓鼙。君王减玉膳，早起思鸣鸡。漕引救关辅，疲人免涂泥。宰相作霖雨，农夫得耕犁。静者伏草间，群才满金闺。空手无壮士，穷居使人低。送君登黄山，长啸倚天梯。小舟若凫雁，大舟若鲸鲵。开帆散长风，舒卷与云齐。日入牛渚晦，苍然夕烟迷。相思定何许，杳在洛阳西。
[唐]李白,《酬崔五郎中》,朔云横高天，万里起秋色。壮士心飞扬，落日空叹息。长啸出原野，凛然寒风生。幸遭圣明时，功业犹未成。展开全文奈何怀良图，郁悒独愁坐。杖策寻英豪，立谈乃知我。崔公生民秀，缅邈青云姿。制作参造化，托讽含神祇。海岳尚可倾，吐诺终不移。是时霜飙寒，逸兴临华池。起舞拂长剑，四座皆扬眉。因得穷欢情，赠我以新诗。又结汗漫期，九垓远相待。举身憩蓬壶，濯足弄沧海。从此凌倒景，一去无时还。朝游明光宫，暮入阊阖关。但得长把袂，何必嵩丘山。
[唐]李白,《春日陪杨江宁及诸官宴北湖感古作》,昔闻颜光禄，攀龙宴京湖。楼船入天镜，帐殿开云衢。君王歌大风，如乐丰沛都。延年献佳作，邈与诗人俱。展开全文我来不及此，独立钟山孤。杨宰穆清风，芳声腾海隅。英僚满四座，粲若琼林敷。鹢首弄倒景，蛾眉缀明珠。新弦采梨园，古舞娇吴歈。曲度绕云汉，听者皆欢娱。鸡栖何嘈嘈，沿月沸笙竽。古之帝宫苑，今乃人樵苏。感此劝一觞，愿君覆瓢壶。荣盛当作乐，无令后贤吁。
[唐]李白,《郢门秋怀》,郢门一为客，巴月三成弦。朔风正摇落，行子愁归旋。杳杳山外日，茫茫江上天。人迷洞庭水，雁度潇湘烟。展开全文清旷谐宿好，缁磷及此年。百龄何荡漾，万化相推迁。空谒苍梧帝，徒寻溟海仙。已闻蓬海浅，岂见三桃圆。倚剑增浩叹，扪襟还自怜。终当游五湖，濯足沧浪泉。
[唐]李白,《于五松山赠南陵常赞府》,为草当作兰，为木当作松。兰秋香风远，松寒不改容。松兰相因依，萧艾徒丰茸。鸡与鸡并食，鸾与鸾同枝。展开全文拣珠去沙砾，但有珠相随。远客投名贤，真堪写怀抱。若惜方寸心，待谁可倾倒。虞卿弃赵相，便与魏齐行。海上五百人，同日死田横。当时不好贤，岂传千古名。愿君同心人，于我少留情。寂寂还寂寂，出门迷所适。长铗归来乎，秋风思归客。
[唐]李白,《送温处士归黄山白鹅峰旧居》,黄山四千仞，三十二莲峰。丹崖夹石柱，菡萏金芙蓉。伊昔升绝顶，下窥天目松。仙人炼玉处，羽化留馀踪。展开全文亦闻温伯雪，独往今相逢。采秀辞五岳，攀岩历万重。归休白鹅岭，渴饮丹砂井。凤吹我时来，云车尔当整。去去陵阳东，行行芳桂丛。回溪十六度，碧嶂尽晴空。他日还相访，乘桥蹑彩虹。
[唐]李白,《答长安崔少府叔封游终南翠微寺太宗皇帝金沙》,河伯见海若，傲然夸秋水。小物昧远图，宁知通方士。多君紫霄意，独往苍山里。地古寒云深，岩高长风起。展开全文初登翠微岭，复憩金沙泉。践苔朝霜滑，弄波夕月圆。饮彼石下流，结萝宿溪烟。鼎湖梦渌水，龙驾空茫然。早行子午关，却登山路远。拂琴听霜猿，灭烛乃星饭。人烟无明异，鸟道绝往返。攀崖倒青天，下视白日晚。既过石门隐，还唱石潭歌。涉雪搴紫芳，濯缨想清波。此人不可见，此地君自过。为余谢风泉，其如幽意何。
