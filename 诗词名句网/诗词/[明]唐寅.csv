[明]唐寅,《桃花庵歌》,桃花坞里桃花庵，桃花庵里桃花仙；桃花仙人种桃树，又摘桃花卖酒钱。展开全文酒醒只在花前坐，酒醉还须花下眠；半醒半醉日复日，花落花开年复年。但愿老死花酒间，不愿鞠躬车马前；车尘马足富者趣，酒盏花枝贫者缘。若将富贵比贫贱，一在平地一在天；若将贫贱比车马，他得驱驰我得闲。别人笑我太疯癫，我笑他人看不穿；不见五陵豪杰墓，无花无酒锄作田。
[明]唐寅,《落花诗》,桃花净尽杏花空，开落年年约略同；自是节临三月暮，何须人恨五更风？展开全文扑檐直破帘衣碧，上砌如欺地锦红；拾向砑罗方帕里，鸳鸯一对正当中。
[明]唐寅,《孟蜀宫妓图》,莲花冠子道人衣，日侍君王宴紫徽。花开不知人已去，年年斗绿与争绯。
[明]唐寅,《事茗图》,日长何所事，茗碗自赉持。料得南窗下，清风满鬓丝。
[明]唐寅,《无题》,儒生作计太痴呆，业在毛锥与砚台。问字昔人皆载酒，写诗亦望买鱼来。
[明]唐寅,《无题》,领解皇都第一名，猖披归卧旧茅蘅。立锥莫笑无余地，万里江山笔下生。
[明]唐寅,《无题》,残睡无多有滋味，中年到底没心情。世人多被鸡催起，自不由身为利名。
[明]唐寅,《无题》,人生在世数蜉蝣，转眼乌头换白头。百岁光阴能有几，一张假钞没来由。展开全文当年孔圣今何在，昔日萧曹尽已休。遇饮酒时须饮酒，青山偏会笑人愁。
[明]唐寅,《无题》,若干生命若干春，有所丰收有所贫。曾见趋炎堪炙手，宁抛伫艳敢成仁。展开全文惯随忧恨零今古，难惹英雄泣鬼神。费尽工夫伤老大，不如抖擞作新人。
[明]唐寅,《无题》,无风眼界白云悠，红雨心波漾尽头。纷簌簌然丛脞弃，脏兮兮地秽淫流。展开全文栋梁本色擎天柱，蝥贼原形钓欲钩。铲却筌蹄窥远奥，拈花莞尔有何愁。
[明]唐寅,《无题》,蔫红销骨乍攒堆，灌顶醍醐志未颓。瘗葬偕愁无赖锦，倾斟饮辱有情杯。展开全文跳丸走路微松逝，驭马摇鞭不辍催。长剑倚天磨十载，东君为我且重开。
[明]唐寅,《无题》,培风鸟瞰只神游，闹罢琼枝又恁愁。莫负心期飘泊路，岂知身锁静安楼。展开全文形骸托与自然寄，泥壤终将分子留。宁垦良田三百亩，不教堆起一坟丘。
[明]唐寅,《无题》,便纵拼争反下游，随波逐浪讵惭愁。庸夫碌碌惟虚灭，烈士昂昂岂罢休。展开全文说法双关如此乐，听诗万首向何忧。孤芳自赏雕虫老，兴尽尘封故纸楼。
[明]唐寅,《无题》,小院疏枝衬日西，阶前俯首莫沉迷。碎红风里坚心守，衔绿檐头远景啼。展开全文踱步鞋痕师禀气，居身境界辟新蹊。古今代谢歌新韵，辩证思维好坏携。
[明]唐寅,《无题》,古春去也怅须臾，问尔能思几日无。何必伤心催发白，会当动手补颜朱。展开全文妙龄劝赏雄浑语，达士耻随迂阔夫。我醉欲眠拈一瓣，今生弭忘不教枯。
[明]唐寅,《无题》,绿肥红瘦忆当时，年少朦胧慕燕儿。金缕歌中无所悔，青蚨尾后有些私。展开全文鹏程塌翼飞花谢，萍叶开心碎骨施。廿载龙沙应念我，他年笔下可抽丝。
[明]唐寅,《无题》,此身陷入酽寒中，血脉归心迓谷风。雪妒冰猜情愈白，云酸日涩笑犹红。展开全文尘泥养份残骸纳，香影知音惰性空。造化小儿凭杜撰，冻凝块垒始丁东。
[明]唐寅,《无题》,秋声肃杀本天真，即事关心总动神。簌簌肥辞删老调，萧萧瘦语寄恒春。展开全文无情物外谁翻案，有限生前我扫尘。堪慰乡间观稼穑，应羞枯寂目空人。
[明]唐寅,《无题》,铁肩担道义，生为人杰。巨笔着文章，死亦鬼雄。
[明]唐寅,《无题》,兴发总关情，自落霞孤鹜，秋水长天，幸此地湖山无恙。展开全文古今才一瞬，问江上才人，阁中帝子，比当年风景如何。
[明]唐寅,《无题》,秋千荡舞腰肢嫩，窈窕娇娜与云平。咯咯笑声郎仰面，竹林深处唤小名。
[明]唐寅,《无题》,红粉啼妆对镜台，春心一片转悠哉。若为坐看花枝尽，便是伤多酒莫推。展开全文无药可医莺舌老，有香难返梦魂来。江南多少闲庭馆，依旧朱门锁绿苔。
[明]唐寅,《花月吟效连珠体十一首 10》,一庭花月正春宵，花气芬芳月正饶；展开全文风动花枝探月影，天开月镜照花妖。月中漫击催花鼓，花下轻传弄月箫；只恐月沉花落后，月台香榭两萧条。
[明]唐寅,《题画廿四首》,春驴仙客到诗家，为赏临溪好杏花。山佃驮柴出换酒，邻翁陪坐自捞虾。
[明]唐寅,《题画廿四首》,长夏山村诗兴幽，趁淡多在碧泉头。松阴满地凝空翠，肯逐朱门褦襶流。
[明]唐寅,《题画廿四首》,芦苇萧萧野渚秋，满蓑风雨独归舟。莫嫌此地风波恶，处处风波处处愁。
[明]唐寅,《题画廿四首》,一丛楼阁空江上，日有群鸥伴苦吟。尽胜达官忧利害，五更霜里佩黄金。
[明]唐寅,《题画廿四首》,百尺松杉贴地青，布衣衲衲发星星。空山寂寞人声绝，狼虎中间读道经。
[明]唐寅,《题画廿四首》,独木桥边倚树根，古藤阴里啸王孙。白云红树知多少，鸡犬人家自一村。
[明]唐寅,《题画廿四首》,邓尉山边七宝滩，高低如画好溪山。十年游赏经行遍，多少名题竹树间。
[明]唐寅,《题画廿四首》,绿阴清画白猿啼，三峡桥边路欲迷。赖得泉声引归路，泉声鸣咽路高低。
[明]唐寅,《题画廿四首》,酒旗瘦马行人路，灯火荒鸡细雨中。奔走十年才歇脚，偶看画景忽消魂。
[明]唐寅,《题画廿四首》,杨柳阴浓夏日迟，村边高馆漫平池。邻翁挈盒乘清早，来决输赢昨日棋。
[明]唐寅,《题画廿四首》,红树青山飞白云，骖驔鞍马踏斜曛。眼前景好诗难胜，炼不成词恼剎人。
[明]唐寅,《题画廿四首》,雪深山路滑于苔，自跨青驴得得来。为是仙翁诗帖报，鹿场僧寺鲜莓开。
[明]唐寅,《题画廿四首》,端阳竟渡楚江湄，纨裤分曹唱健词。画楫万枝飞鹢道，朱帘十二映娥眉。
[明]唐寅,《题画廿四首》,磬口山茶绿萼梅，深红浅白一时开。分明蛮锦围屏里，露出佳人粉面来。
[明]唐寅,《题画廿四首》,草屋柴门无点尘，门前溪水绿粼粼。中间有甚堪图画，满坞桃花一醉人。
[明]唐寅,《题画廿四首》,黄叶玲珑映落晖，木绵新补旧征衣。乡关阴少悠悠思，立马边山看雁飞。
[明]唐寅,《题画廿四首》,班荆相对语劳劳，麻已沤成茧未缫。又是一番春计了，瓦盆儿女共村醪。
[明]唐寅,《题画廿四首》,山亭寥落接人稀，泥补柴门叶补衣。不起竹床头似雪，已无心去问襌机。
[明]唐寅,《题画廿四首》,系水接天三万顷，晚山连树一千重。呼它小艇过湖去，卧看斜阳江上峰。
[明]唐寅,《题画廿四首》,桃李春风好放怀，斗鸡走狗夕阳街。看花拼逐纷纷蝶，消得青丝几两鞋。
[明]唐寅,《题画廿四首》,松萝深径积莓苔，何事荆扉夜半开。犬吠嘹嘹惊夜梦，月明千里故人来。
[明]唐寅,《题画廿四首》,桃花浪暖锦层层，勤尔渔郎莫下罨。恐有鲤鱼鳞甲变，龙门三月要蜚腾。
[明]唐寅,《题画廿四首》,雪压江村阵作寒，园林俱是玉花攒。急须沽酒浇清冻，亦有疏梅唤客看。
[明]唐寅,《题画廿四首》,柴门深掩雪洋洋，榾柮能清此夜长。最是诗人安稳处，一编文字一炉香。
[明]唐寅,《花月吟效连珠体十一首 9》,花开烂漫月光华，月思花情共一家；展开全文月为照花来院落，花因随月上窗纱。十分皓色花输月，一径幽香月让花；花月世间成二美，傍花赏月酒须赊。
[明]唐寅,《山水图》,青云台殿泉声隔，黄叶关河雁影来。别有诗人好怀抱，西风双宾一登台。
[明]唐寅,《山水图》,晚云明漏日，春水绿浮山。半醉驴行缓，洞庭黄叶间。
[明]唐寅,《山水图》,淡雾滃山腰，清风集树梢。听泉人习静，伫立面平桥。
[明]唐寅,《山水图》,落日山逾碧，孤亭景自幽。苍江寒更急，客发自中流。
[明]唐寅,《山水图》,空山绝人迹，阒寂如隔世。泉头自趺坐，鹃声出枫树。
[明]唐寅,《山水图》,秋月攀仙桂，春风看杏花。一朝欣得意，联步上京华。
[明]唐寅,《山水图》,潦凈泉声涩，秋高木影疏。天涯来旅雁，江上有鲈鱼。
[明]唐寅,《山水图》,虚阁静潭潭，千山紫翠攒。幽人无世事，终曰倚栏杆。
[明]唐寅,《山水图》,寒溜浸幽壑，危亭点翠微。忽惊双鹤泪，有客款荆扉。
[明]唐寅,《山水图》,绿树含春雨，青山护晓烟。携筇出矶上，何以地行仙。
[明]唐寅,《山水图》,山回水抱独往，路深树密迷家。有客隔林借问，惊禽蹴落藤花。
[明]唐寅,《落花图咏》,久阳芳草笛悠悠，春尽惊看又转头。淅沥风光摇草树，骖驔时节逐川流。展开全文临阶思数脂千片，绕树空烦绣半钩。九十诏光梭脱手，多情又作一番愁。
[明]唐寅,《落花图咏》,忍把残红扫作堆，粉粉雨里毁垣颓。蛤蜊上市惊新味，鹈鴃催人在洗杯。展开全文肯唱骊歌送春去，悔教羯鼓彻明催。烂开赚我平添老，知到来年可烂开。
[明]唐寅,《落花图咏》,能赋相如已倦游，伤春杜甫不禁愁。头扶残醉方中酒，面对飞花怕倚楼。展开全文万片风飘难割舍，五更人起可能留。妍媸双脚撩天去，千古茫茫土一丘。
[明]唐寅,《落花图咏》,芝鞋布蚁罢春游，粉蝶黄蜂各自愁。池面风回公簇聚，陌场人散鞠场休。展开全文胶粘日月无长策，酒对荼蘼有近忧。苏小堤头试翘首，碧云暮合隔红楼。
[明]唐寅,《落花图咏》,溪水东流日转西，杏花零落草萋迷。山翁既醒已然醉，野鸟如歌复似啼。展开全文六代寝陵埋国媛，五陵车马斗家姬。邻东谢却看花伴，陌上无心手共携。
[明]唐寅,《落花图咏》,春归不得驻须臾，恙落宁知剩有无。新草漫生天际绿，衰颜又改镜中朱。展开全文映门未遇偷香椽，坠溷番成逐臭夫。无恨伤心多少泪，朝来枕上眼应枯。
[明]唐寅,《落花图咏》,蛰燕还巢未定时，村翁散社醉扶儿。粉粉花事成无赖，默默春心怨欲私。展开全文双脸胭脂开北地，五更风雨葬西施。匡床自拂眠清画，一缕茶烟扬鬓丝。
[明]唐寅,《落花图咏》,春尽愁中与病中，花枝遭雨又遭风。鬓边旧白增新白，树底深红换浅红。展开全文漏刻已随香篆了，钱囊甘为酒杯空。向来行乐城东路，青草池塘乱活东。
[明]唐寅,《落花图咏》,崔徽自写镜中真，洛水谁传赋里神。节序推移比弹指，铅华狼籍又辞春。展开全文红颜光蜕三生骨，紫陌香消一丈尘。绕树百回心语口，明年勾管是何人。
[明]唐寅,《一世歌》,人生七十古来少，前除幼年后除老。中间光阴不多时，又有炎霜与烦恼。展开全文花前月下得高歌，急需满把金樽倒。世人钱多赚不尽，朝里官多做不了。官大钱多心转忧，落得自家头白早。春夏秋冬捻指间，钟送黄昏鸡报晓。请君细点眼前人，一年一度埋荒草。草里高低多少坟，一年一半无人扫。
[明]唐寅,《一剪梅·红满苔阶绿满枝》,红满苔阶绿满枝。杜宇声声，杜宇声悲。交欢未久又分离。彩凤孤飞，彩凤孤栖。展开全文别后相思是几时。后会难知，后会难期。此情何以表相思。一首情词，一首情诗。
[明]唐寅,《一剪梅·雨打梨花深闭门》,雨打梨花深闭门。孤负青春，虚负青春。赏心乐事共谁论。花下销魂，月下销魂。展开全文愁聚眉峰尽日颦。千点啼痕，万点啼痕。晓看天色暮看云。行也思君，坐也思君。
[明]唐寅,《短歌行》,樽酒前陈，欲举不能。感念畴昔，气结心冤。日月悠悠，我生告遒。民言无欺，秉烛夜游。展开全文昏期在房，蟋蟀登当。伐丝比簧，庶水忧伤。忧来如丝，纷不可治。纶山布谷，欲出无岐。炯炯若穴，萤萤莫绝。无言不疾，鼠思泣血。霜落颿飘，鸦栖无巢。毛羽单薄，雌伏雄号。缘子素缨，洒扫中庭。踯踯躅躅，仰见华星。来日苦少，去日苦多。民生安乐，焉知其它。
[明]唐寅,《短歌行》,尊酒前陈，欲举不能。感念畴昔，气结心冤。展开全文日月悠悠，我生告遒。民言无欺，秉烛夜游。昏期在房，蟋蟀登堂。伐丝比簧，庶永忧伤。忧来如丝，纷不可治。纶山布谷，欲出无岐。歊歊若穴，戺戺莫绝。无言不疾，鼠思泣血。霜落飘飖，雅栖无巢。毛羽单薄，雌伏雄号。缘子素缨，洒扫中庭。踯踯躅躅，仰见华星。来日苦少，去日苦多。民生安乐，焉知其他。
[明]唐寅,《把酒对月歌》,李白前时原有月，惟有李白诗能说。李白如今已仙去，月在青天几圆缺？展开全文今人犹歌李白诗，明月还如李白时。我学李白对明月，白与明月安能知！李白能诗复能酒，我今百杯复千首。我愧虽无李白才，料应月不嫌我丑。我也不登天子船，我也不上长安眠。姑苏城外一茅屋，万树梅花月满天。(梅花一作：桃花)
[明]唐寅,《感怀》,不炼金丹不坐禅，饥来吃饭倦来眠。生涯画笔兼诗笔，踪迹花边与柳边。展开全文镜里形骸春共老，灯前夫妇月同圆。万场快乐千场醉，世上闲人地上仙。
[明]唐寅,《春山伴侣图》,春山伴侣两三人，担酒寻花不厌频。好是泉头池上石，软莎堪坐静无尘。
[明]唐寅,《菊花图》,九日风高斗笠斜，篱头对酌酒频赊。御袍采采扬妃醉，半夜扶归挹露华。
[明]唐寅,《菊花图》,佳色含霜向日开，余香冉冉覆莓苔。独怜节操非凡种，曾向陶君径里来。
[明]唐寅,《菊花图》,飒飒金飙拂素英，倚栏璚朵入杯明。秋光满眼无殊品，笑傲东篱羡尔荣。
[明]唐寅,《菊花图》,野菊日烂漫，秋风随分开。寒香与晚色，消受掌中杯。
[明]唐寅,《西洲话旧图》,醉舞狂歌五十年，花中行乐月中眠。漫劳海内传名字，谁信腰间没酒钱。展开全文书本自惭称学者，众人疑道是神仙。些须做得工夫处，不损胸前一片天。
[明]唐寅,《梅花图》,白贲谁为偶，黄中自保真。相看经发改，独领四时春。
[明]唐寅,《咏鸡诗，题金鸡报晓图　其一》,武距文冠五色翎，一声啼散满天星；铜壶玉漏金门下，多少王侯勒马听。
[明]唐寅,《咏鸡诗，题金鸡报晓图　其三》,血染冠头锦做翎，昂昂气象羽毛新；大明门外朝天客，立马先听第一声。
[明]唐寅,《叹世》,坐对黄花举一殇，醒时还忆醉时狂。丹砂岂是千年药，白日难消两鬓霜。展开全文身后碑铭徒自好，眼前傀儡任他忙。追思浮生真成梦，到底终须有散场。
[明]唐寅,《咏鸡诗，题金鸡报晓图　其二》,头上红冠不用裁，满身雪白走将来；平生不敢轻言语，一叫千门万户开。
[明]唐寅,《言志》,不炼金丹不坐禅，不为商贾不耕田。展开全文闲来写就青山卖，不使人间造孽钱！
[明]唐寅,《花降图》,风暖香消翠帐柔，相逢偏喜得春稠。怜卿自是多情者，犹有多情在后头。
[明]唐寅,《花降图》,窗满蕉荫小洞天，香风时度竹栏边。东君管领春无价，笑倩金蓬上玉肩。
[明]唐寅,《花降图》,满树天香书掩门，无端春意褪红焜。恩情只在牙床上，闲剎香闺两绣墩。
[明]唐寅,《花降图》,蜀锦缠头气若丝，风流不减瘦腰肢。多情犹恐春云坠，捱枕扶头倩小姬。
[明]唐寅,《花降图》,逐逐黄蜂粉蝶忙，雕栏曲处见花王。春心自是应难制，做出风流滋味长。
[明]唐寅,《花降图》,夜雨巫山不尽欢，两头颠倒玉龙蟠。寻常乐事难申爱，添出余情又一般。
[明]唐寅,《花降图》,江南春色莺花老，又汲新泉浸芰荷。春色后先君莫讶，后头花更得春多。
[明]唐寅,《花降图》,春色撩人不自由，野花满地不忘忧。多情为惜郎君力，暂借风流占上头。
[明]唐寅,《题画九首》,松间草阁依岩开，阁下幽花绕露台。谁叩荆扉惊鹤梦，月明千里故人来。
[明]唐寅,《题画九首》,三板桫船叶不如，随风漂泊在清渠。游仙抛却丝纶坐，只有消闲不为鱼。
[明]唐寅,《题画九首》,晃漾金银帆殿开，萧森杉柳隔纷埃。只容逋客骑驴到，不许朝官引骑来。
[明]唐寅,《题画九首》,秋老芙蓉一夜霜，月光潋滟荡湖光。渔翁稳作船头睡，梦入鲛宫自渺茫。
[明]唐寅,《题画九首》,东林寺前三峡桥，山泉汹涌水波涛。当年到此曾携手，寒色今犹满布袍。
[明]唐寅,《题画九首》,骑犊归来浇葑田，角端轻挂汉编年。无人解得悠悠意，行过松阴懒着鞭。
[明]唐寅,《题画九首》,雪满梁园谁解赋，当时只数谪仙才。山翁要省千年事，吩咐家丁买酒杯。
[明]唐寅,《题画九首》,烟水云山天地宽，尽容樵斧与渔竿。麒麟阁上丹青笔，要画须看得见难。
[明]唐寅,《题画九首》,万木号风疑虎吼，乱泉惊雨挟龙飞。世疑龙虎茌驯扰，却许山人擅指挥。
[明]唐寅,《虚阁晚凉图》,虚阁临溪足晚凉，槛前千斛藕花香。蔗浆满贮金瓯冷，复有新蒸薄茸霜。
[明]唐寅,《看泉听风图》,俯首流泉仰听风，泉声风韵合笙镛。如何不把瑶琴写，为是无人姓是钟。
[明]唐寅,《警世》,世事如舟挂短篷，或移西岸或移东。几回缺月还圆月，数阵南风又北风。展开全文岁久人无千日好，春深花有几时红。是非入耳君须忍，半作痴呆半作聋。
[明]唐寅,《警世》,万事由天莫苦求，子孙绵远褔悠悠。饮三杯酒休胡乱，得一帆风便可收。展开全文生事事生何日了，害人人害几时休。冤家宜结不宜解，各自回头看后头。
[明]唐寅,《高山奇树图》,高山奇树似城南，兀坐联诗兴不厌。一自韩孟归去后，谁人敢把兔毫拈。
[明]唐寅,《妒花》,昨夜海棠初着雨，数点轻盈娇欲语。展开全文佳人晓起出兰房，折来对镜化红妆。问郎花好奴颜好？郎道不如花窈窕。佳人闻语发娇嗔，不信死花胜活人。将花揉碎掷郎前：请郎今日伴花眠！
[明]唐寅,《花月吟效连珠体十一首 1》,花正开时月正明，花如罗绮月如银。展开全文溶溶月里花千朵，灿灿花前月一轮。月下几般花意思？花间多少月精神？待看月落花残夜，愁杀花间问月人！
[明]唐寅,《流水诗》,浅浅水，长悠悠，来无尽，去无休。曲曲折折向东流，山山岭岭难阻留。展开全文问伊奔腾何时歇，不到大海不回头。
[明]唐寅,《流水诗》,浅浅水，断又续。在山清，出山浊。展开全文曲曲折折难回头，呜呜咽咽日夜哭。问伊伤心何其多，悔恨当初出幽谷。
[明]唐寅,《庐山》,匡庐山高高几重，山雨山?浓复浓。烧丹未住屏风迭，骑驴来看香炉峰。展开全文江上乌帽谁渡水，岩际白衣人采松。古句磨崖留岁月，读之漫灭为修容。
[明]唐寅,《美人图》,春色关心万种情，酒杯聊寞可怜生。折花比对佳人面，把臂相同觉命轻。
[明]唐寅,《美人图》,舞罢霓裳日色低，满身春倦眼迷离。锦丝步帐繁花里，闲弄珊瑚血色枝。
[明]唐寅,《美人图》,鸾钗压鬓髻偏新，雾湿云低别种情。最是含羞无那意，故将结发试穿针。
[明]唐寅,《美人图》,只为怜春色，新红折一枚。余香盈翠袖，偏惹蝶蜂随。展开全文梦断碧纱橱，窗外闻鹈鴃。清怨托琵琶，怨极终难说。
[明]唐寅,《花月吟效连珠体十一首 2》,月转东墙花影重，花迎月魄若为容。展开全文多情月照花间露，解语花摇月下风。云破月窥花好处，夜深花睡月明中。人生几度花和月？月色花香处处同。
[明]唐寅,《花月吟效连珠体十一首 11》,春花秋月两相宜，月竞光华花竞姿；展开全文花发月中香满树，月笼花外影交枝。梅花月落江南梦，桂月花传郢北词；花却何情月何意？我随花月泛金卮。
[明]唐寅,《浔阳送别图》,寂寞浔阳白司马，青袗掩骭官僚下。献纳亲会批逆鳞，忽以谗言弃于野。展开全文当时藩镇在谋逆，谋以如公不易得。欲济时难须异才，琐尾小人有何益。谠言不用时事危，忠臣志士最堪悲。一曲琵琶泪如把，况是秋风送别时。是非公论日纷纷，不在朝廷在野人。他日江州茅屋底，年年伏腊赛鸡豚。
[明]唐寅,《金阊送别图》,金阊杨柳麦尘丝，又送吾儿上路岐。若到长安见知己，为言贫甚转工诗。
[明]唐寅,《春游女几山图》,女几山前春雪消，路傍仙杏发柔条。心期此日来游赏，载酒携琴过野桥。
[明]唐寅,《芭蕉仕女图》,兽额朱扇小院深，绿窗含雾静愔愔。有人独对芭蕉坐，因为春愁不放心。
[明]唐寅,《芭蕉仕女图》,佳人春睡倚含章，一瓣梅花点额黄。起对镜自添百媚，至今都学寿阳妆。
[明]唐寅,《芭蕉仕女图》,佳人名字号经莲，能事挡弹五十弦。自是欲将花比貌，凉风轻步野塘边。
[明]唐寅,《梦仙草堂图》,闲来隐几枕书眠，梦入壶中别有天。仿佛希夷亲面目，大还真诀得亲传。
[明]唐寅,《题画四首》,东崦荷花西崦菱，大船渔网小船罨。我依住处真堪画，借问旁人到未曾。
[明]唐寅,《题画四首》,乌柏经霜叶已红，东南楼阁足秋风。画成此景还堪咏，炼在先生短句中。
[明]唐寅,《题画四首》,黄叶山家绕会琴，斜阳流水路阴阴。东西茅屋鸡豚社，气象粗疏有古心。
[明]唐寅,《题画四首》,白袷檀冠碧玉环，倒骑驴子看庐山。腰间小榼藏何物，几转芙蓉一颗丹。
[明]唐寅,《花月吟效连珠体十一首 8》,有花无月恨茫茫，有月无花恨转长；展开全文花美似人临月镜，月明如水照花香。扶笻月下寻花步，携酒花前带月尝；如此好花如此月，莫将花月作寻常。
[明]唐寅,《题画四首》,野店桃花万树低，春光多在画桥西。幽人自得寻芳兴，马背诗成路欲迷。
[明]唐寅,《题画四首》,峰前千涧玉潺潺，落日层层树里山。一段胜情谁领略，幽人虚阁俯沧湾。
[明]唐寅,《题画四首》,天风缥缈约飞泉，千尺晴红拂紫烟。遥见树木车暂息，高蟠潸石与盘桓。
[明]唐寅,《题画四首》,飞雪蔽空无鸟迹，长山颠壑有人居。浩浩天地知谁坐，酌酒敌寒犹读书。
[明]唐寅,《题画四首》,绿水红桥夹杏花，数间茅屋似仙家。主人莫拒看花客，囊有青钱酒不赊。
[明]唐寅,《题画四首》,万仞芝山接太虚，一泓萍水娆吾庐。日长全赖棋消遣，计取输赢赌买鱼。
[明]唐寅,《题画四首》,红树中间飞白云，黄茅眼底界斜曛。此中大有逍遥处，难说与君画与君。
[明]唐寅,《题画四首》,雪满梁园飞鸟稀，暖煨榾柮闭柴扉。瓦盆熟得松花酒，刚是溪丁拾蟹归。
[明]唐寅,《一年歌》,一年三百六十日，春夏秋冬各九十。冬寒夏热最叹当，寒则如刀热如炙。展开全文春三秋九号温和，天气温和风雨多。一年细算良辰少，况且叹逢美景何。美景良辰淌遭遇，又有赏心并乐事。不烧高烛照芳樽，也是虚生在人世。古人有这达矣哉，劝人秉烛夜游来。春宵一刻千金价，我道千金买不回。
[明]唐寅,《五十言怀诗》,笑舞狂歌五十年，花中行乐月中眠。漫劳海内传名字，谁信腰间没酒钱。展开全文诗赋自惭称作者，众人疑道是神仙。些须做得工夫处，莫损心头一寸天。
[明]唐寅,《花月吟效连珠体十一首 6》,高台明月照花枝，对月看花有所思。展开全文今夜月圆花好处，去年花病月昏时。饮杯酬月浇花酒，做首评花咏月诗。沉醉欲眠花月下，只愁花月笑人痴。
[明]唐寅,《踏莎行 闺情》,可怪春光，今年偏早，闺中冷落如何好。因他一去不归来，愁时只是吟芳草。展开全文奈尔双姑，随行随到，其间况味予知道。寻花趁蝶好光阴，何须步步回头笑。--(春)日色初骄，何妨逃暑，绿阴庭院荷香渚。冰壶玉斝足追欢，还应少个文章侣。已是无聊，不如归去，赏心乐事常难济。且将杯酒送愁魂，明朝再去寻佳处。--(夏)八月中秋，凉飙微逗，芙蓉却是花时侯。谁家姊妹斗新妆，园林散步频携手。折得花枝，宝瓶随得，归来赏玩全凭酒。三杯酩酊破愁城，醒时愁绪应还又。--(秋)寒气萧条，刚风凛烈，薄情何事轻离别。经时不去看梅花，窗前一树通开彻。急唤双鬞，为侬攀折。南枝欲寄凭谁达。时花无语不胜情，天边雁叫添愁绝。--(冬)
[明]唐寅,《言怀》,笑舞狂歌五十年，花中行乐月中眠。漫劳海内传名字，谁论腰间缺酒钱。展开全文诗赋自惭称作者，众人多道我神仙。些须做得工夫处，莫损心头一寸天。
[明]唐寅,《题拈花微笑图》,昨夜海棠初着雨，数朵轻盈娇欲语。佳人晓起出兰房，折来对镜比红妆。展开全文问郎花好奴颜好，郎道不如花窈窕。佳人见语发娇嗔，不信死花胜活人。将花揉碎掷郎前，请郎今夜伴花眠。
[明]唐寅,《《绮疏遗恨》之尺》,佛说空虚也可量，虚空比恨恨还长；银花宝钿金星尺，认得纤纤十指香。
[明]唐寅,《陇头水》,陇水分四注，陇树杂云烟。磨刀共敛甲，饮马并投钱。展开全文朔地风初合，交河冰复坚。寒噤不能语，乌孙掠酒泉。
[明]唐寅,《花月吟效连珠体十一首 3》,花发千枝月一轮，天将花月付闲身；展开全文或为月主为花主，才作花宾又月宾。月下花会我留酌，花前月不厌人贫；好花好月知多少？弄月吟花有几人？
[明]唐寅,《题画》,春风修禊忆江南，酒榼茶垆共一担。寻向人家好花处，不通名姓即停骖。
[明]唐寅,《花月吟效连珠体十一首 4》,花香月色两相宜，惜月怜花卧转迟；展开全文月落漫凭花送酒，花残还有月催诗。隔花窥月无多影，带月看花别样姿；多少花前月下客，年年和月醉花枝。
[明]唐寅,《花月吟效连珠体十一首 7》,月临花径影交加，花自芳菲月自华。展开全文爱月迟眠花尚吐，看花起早月方斜。长空影动花迎月，深院人归月伴花。羡却人间花月意，捻花玩月醉留霞。
[明]唐寅,《题画》,湖上仙山隔渺茫，世尘不上渡头航。白蘋开处藏渔市，红叶中间放鹿场。展开全文落日沈沙罾有影，新霜着树橘生香。遥闻逋老经行处，芝草葳蕤满路傍。
[明]唐寅,《江南行》,梅子坠花茭孕笋，江南山郭朝晖静。残春鞋袜试东郭，绿池横浸红桥影。展开全文古人行处青苔冷，馆娃官锁西施井。低头照井脱纱巾，惊看白发已如尘。人命促，光阴急，泪痕渍酒清袗湿。少年去，追不及，仰看乌没天凝碧。铸鼎铭钟封爵邑，功名让与英雄立。浮生聚散是浮萍，何须日夜苦蝇营。
[明]唐寅,《陶榖赠词图》,一宿姻缘逆旅中，短词聊以识泥鸿。当时我作陶承旨，何必樽前面发红。
[明]唐寅,《枯木竹石图》,翠竹并奇石，苍松留古柯。明窗坐相对，试问兴如何。
[明]唐寅,《枯木竹石图》,绿云飞兴风翎长，翠葆轻摇玉节香。旧曲不弹瑶瑟怨，秋风秋雨梦潇湘。
[明]唐寅,《花下酌酒歌》,九十春光一掷梭，花前酌酒唱高歌。枝上花开能几日，世上人生能几何。展开全文好花难种不长开，少年易过不重来。人生不向花前醉，花笑人生也是呆。
[明]唐寅,《伤内》,凄凄白露零，百卉谢芬芳；槿花易衰歇，桂枝就销亡；展开全文迷途无往驾，款款何从将；晓月丽尘梁，白日照春阳；扰景念畴昔，肝裂魂飘扬。
[明]唐寅,《吾趋唐寅自述不惑之齿于桃花庵，画并书》,鱼羹稻衲好终身，弹指流年到四旬；善亦懒为何况恶，富非所望不忧贫。展开全文僧房一局金藤着，野店三杯石冻春；自恨不才还自庆，半生无事太平人。后改田衣稻衲拟终身，弹指流年了四旬；善亦懒为何况恶，富非所望不忧贫。僧房一局金藤着，野店三杯石冻春；如此福缘消不尽，半生落魄太平人。
[明]唐寅,《《绮疏遗恨》之灯擎》,三尺银擎隔帐燃，欢愉未了散姻缘；愿教化作光明藏，照彻黄泉不晓天。
[明]唐寅,《渔樵问答歌》,渔翁舟泊东海边，樵夫家住西山里。两人活计山水中，东西路隔万千里。展开全文忽然一日来相逢，满头短发皆蓬松。盘桓坐到日灼午，互相话说情何浓。一云深山有大木，中有猛虎吃人肉。不如平原采短薪，无虑无忧更无辱。一云江水有巨鳞，滔天波浪惊剎人。不如芦花水清浅，波涛不作无怨心。吾今与汝要知止，凡事中间要谨始。生意宜从稳处求，莫入高山与深水。
[明]唐寅,《清溪松阴图》,长松百尺荫清溪，倒影波间势转低。恰似春雷未惊蛰，髯龙头角暂皤泥。
[明]唐寅,《雨竹图》,解笔淋漓写竹枝，分明风雨满天时。此中意恐无人会，更向其间赋小诗。
[明]唐寅,《爱菜词》,菜之味兮不可轻，人无此味将何行？士知此位事业成，农知此味食廪盈，展开全文技知此味艺业精，商知此味货利增。但愿人人知此味，此味安能别苍生？我爱菜，人爱肉，肉多不入贤人腹。厨中有碗黄齑粥，三生自有清闲福。
[明]唐寅,《《绮疏遗恨》之针》,乞巧楼前乞巧时，金针玉指弄春丝；牛郎织女年年会，可惜容颜永别离。
[明]唐寅,《《绮疏遗恨》之绣床》,月沈花谢事堪伤，春树红颜梦短长；只有绣床针线在，残绒留得口脂香。
[明]唐寅,《我爱秋香》,我画蓝江水悠悠，爱晚亭上枫叶愁。展开全文秋月溶溶照佛寺，香烟袅袅绕经楼。
[明]唐寅,《和沈石田落花诗》,万紫千红莫谩夸，今朝粉蝶过邻家。昭君偏遇毛延寿，炀帝难留张丽华。展开全文深院青春空白锁，平原红日又西斜。小桥流水闲村落，不见啼莺有吠蛙。
[明]唐寅,《题画三首》,绮罗队里挥金客，红粉丛中夺锦人。今日匡床卧摩诘，白藤如意紫纶巾。
[明]唐寅,《题画三首》,木叶飘摇涧水寒，田衣合事又驴鞍。迂疏任是傍人笑，要探梅花信息难。
[明]唐寅,《题画三首》,青藜竹杖寻诗处，多在平桥野寺中。黄叶没鞋人不到，豆篱花发浸溪红。
[明]唐寅,《题画二首》,扶筇散步碧山游，万壑千岩爽气浮。一个茅荠如斗大，如何容得许多秋。
[明]唐寅,《题画二首》,长松落阴满苍苔，四面轩窗向水开。何限晚凉消不得，隔溪分看待人来。
[明]唐寅,《香柳娘》,隔帘栊鸟声，隔帘栊鸟声，把人惊觉。梦回蝴蝶巫山庙。展开全文我心中恨着，我心中恨着，云散楚峰高，凤去秦楼悄。怕今宵琴瑟，怕今宵琴瑟。你在在何方弄调，撇得我纱窗月晓。
[明]唐寅,《七律诗咏齐云山》,摇落郊园九月余，秋山今日喜登初。霜林着色皆成画，雁字排空半草书。展开全文面蘗才交情谊厚，孔方兄与往来疏。塞翁得失浑无累。胸次悠然觉静虚。
[明]唐寅,《题碧藻轩》,画堂基构画船通。碧水涟漪碧藻丛。展开全文波弄日光翻上栋。窗含烟景直浮空。帘垂菡萏花开上。鱼戏栏杆倒影中。试倩诗人略评品。不妨唤作水晶宫。
[明]唐寅,《友鹤图》,名利悠悠两不羁，闲身偏与鹤相宜。怜渠缟素真吾匹，对比清臞即故知。展开全文日下吟行劳伴侣，松阳梦觉许追随。日来养就昂藏志，不逐鸡群伍细儿。
[明]唐寅,《花月吟效连珠体十一首 5》,春宵花月值千金，爱此花香与月阴。展开全文月下花开春寂寂，花羞月色夜沉沉。杯邀月影临花醉，手弄花枝对月吟。明月易亏花易老，月中莫负赏花心。
[明]唐寅,《登庐山》,匡庐山高高几重，山雨山烟浓复浓。移家欲往屏风叠，骑驴来看香炉峰。展开全文江上乌帽谁涉水，岩际白衣人采松。古句摩崖留岁月，读之漫灭为修容。
[明]唐寅,《题画二首》,骑驴八月下蓝关，借宿南州白塔湾。壁上残灯千里梦，月中飞叶四更天。
[明]唐寅,《题画二首》,太湖西岸景萧疏，竹外山旋碧玉螺。明月一天风满地，爽人秋意不须多。
[明]唐寅,《题张梦晋半身美人图》,谁将妙笔写风流，写到风流处便休。记得昔年曾识面，桃花深处短墙头。
[明]唐寅,《抱琴归去图》,抱琴归去碧山空，一路松声雨鬓风。神识独游天地外，低眉宁肯谒王公。
[明]唐寅,《王母赠寿图》,蓬莱弱水三千里，王母蝠桃一万年。凤鸟自歌鸾自舞，直教衔到寿尊前。
[明]唐寅,《王母赠寿图》,西风鸾背彩旗摇，王母乘秋下九霄。欲与阿弥增寿考，自斟绿醑溢银瓢。
[明]唐寅,《守耕图》,南山之麓上腴田，当守犁锄业玛迁。昨日三山降除目，长沮同拜地行仙。
[明]唐寅,《夜读》,夜来欹枕细思量，独卧残灯漏夜长。深虑鬓毛随世白，不知腰带几时黄。展开全文人言死后还三跳，我要生前做一场。名不显时心不朽，再挑灯火看文章。
[明]唐寅,《哭妓徐素》,清波双佩寂无踪，情爱悠悠怨恨重。残粉黄生银扑面，故衣香寄玉关胸。展开全文月明花向灯前落，春尽人从梦里逢。再托生来侬未老，好教相见梦姿容。
[明]唐寅,《题张梦晋半身美人图》,天姿袅娜十分娇，可惜风流半节腰；却恨画工无见识，动人情处不曾描。
[明]唐寅,《扬州道上思念沈九娘》,相思两地望迢迢，清泪临门落布袍。杨柳晓烟情绪乱，梨花暮雨梦魂销。展开全文云笼楚馆虚金屋，凤入巫山奏玉箫。明日河桥重回首，月明千里故人遥。
[明]唐寅,《《绮疏遗恨》之刀》,凤头交股雪花镔，剪断吴淞江水浑；只有相思泪难剪，旧痕才断接新痕。
[明]唐寅,《临终诗》,生在阳间有散场，死归地府也何妨。阳间地府俱相似，只当漂流在异乡。
[明]唐寅,《山水画》,树合泉头围绿阴，屋横涧上结黄茅。日长来此消闲兴，一局楸棋对手敲。
[明]唐寅,《山水画》,水色山光明几上，松阴竹影度窗前。焚香对坐浑无事，自与诗书结静缘。
[明]唐寅,《山水画》,山隐幽居草木深，鸟啼花落书沉沉。行人杖履多迷路，不是书声何处寻。
[明]唐寅,《五王夜燕图》,积善坊中五王宅，重楼复阁辉金碧。大衾长枕共春秋，斗鸡走狗连朝夕。展开全文花萼楼前夜开燕，沉水凝烟灯吐焰。列坐申王兴岐薜，让皇降席同南面。昆仑琵琶凉州歌，当时进御染云和。宫声不属商声暴，琵声起少琶声多。独有汝阳知律吕，曾把流离陈明主。他日回銮蜀道中，不教审听铃淋雨。
[明]唐寅,《竹图》,修竹当窗白日达，山僧出定客来时。欲从节下题诗句，妙在无言不在诗。
[明]唐寅,《牡丹图》,谷雨花枝号鼠姑，戏拈彤管画成图。平康脂粉知多少，可有相同颜色无。
[明]唐寅,《杏林春燕》,燕子归来杏子花，红桥低影绿池斜。清明时节斜阳里，个个行人问酒家。
