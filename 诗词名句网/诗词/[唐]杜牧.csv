[唐]杜牧,《清明》,清明时节雨纷纷，路上行人欲断魂。借问酒家何处有，牧童遥指杏花村。
[唐]杜牧,《山行》,远上寒山石径斜，白云生处有人家。停车坐爱枫林晚，霜叶红于二月花。
[唐]杜牧,《赤壁》,折戟沉沙铁未销，自将磨洗认前朝。东风不与周郎便，铜雀春深锁二乔。
[唐]杜牧,《江南春》,千里莺啼绿映红，水村山郭酒旗风。南朝四百八十寺，多少楼台烟雨中。
[唐]杜牧,《泊秦淮》,烟笼寒水月笼沙，夜泊秦淮近酒家。商女不知亡国恨，隔江犹唱后庭花。
[唐]杜牧,《秋夕》,银烛秋光冷画屏，轻罗小扇扑流萤。天阶夜色凉如水，坐看牵牛织女星。
[唐]杜牧,《寄扬州韩绰判官》,青山隐隐水迢迢，秋尽江南草未凋。二十四桥明月夜，玉人何处教吹箫。
[唐]杜牧,《题乌江亭》,胜败兵家事不期，包羞忍耻是男儿。展开全文江东子弟多才俊，卷土重来未可知。
[唐]杜牧,《遣怀》,落魄江湖载酒行，楚腰纤细掌中轻。十年一觉扬州梦，赢得青楼薄幸名。
[唐]杜牧,《遣怀》,道泰时还泰，时来命不来。何当离城市，高卧博山隈。
[唐]杜牧,《九日齐山登高》,江涵秋影雁初飞，与客携壶上翠微。尘世难逢开口笑，菊花须插满头归。展开全文但将酩酊酬佳节，不用登临恨落晖。古往今来只如此，牛山何必独沾衣。
[唐]杜牧,《金谷园》,繁华事散逐香尘，流水无情草自春。日暮东风怨啼鸟，落花犹似坠楼人。
[唐]杜牧,《张好好诗》,君为豫章姝，十三才有余。翠茁凤生尾，丹叶莲含跗。高阁倚天半，章江联碧虚。此地试君唱，特使华筵铺。展开全文主人顾四座，始讶来踟蹰。吴娃起引赞，低徊映长裾。双鬟可高下，才过青罗襦。盼盼乍垂袖，一声雏凤呼。繁弦迸关纽，塞管裂圆芦。众音不能逐，袅袅穿云衢。主人再三叹，谓言天下殊。赠之天马锦，副以水犀梳。龙沙看秋浪，明月游朱湖。自此每相见，三日已为疏。玉质随月满，艳态逐春舒。绛唇渐轻巧，云步转虚徐。旌旆忽东下，笙歌随舳舻。霜凋谢楼树，沙暖句溪蒲。身外任尘土，樽前极欢娱。飘然集仙客，讽赋欺相如。聘之碧瑶珮，载以紫云车。洞闭水声远，月高蟾影孤。尔来未几岁，散尽高阳徒。洛城重相见，婥婥为当垆。怪我苦何事，少年垂白须。朋游今在否，落拓更能无。门馆恸哭后，水云秋景初。斜日挂衰柳，凉风生座隅。洒尽满襟泪，短歌聊一书。
[唐]杜牧,《秋夕》,银烛秋光冷画屏，轻罗小扇扑流萤。展开全文天阶夜色凉如水，坐看牵牛织女星。
[唐]杜牧,《七夕》,云阶月地一相过，未抵经年别恨多。最恨明朝洗车雨，不教回脚渡天河。
[唐]杜牧,《赠别》,眼前迎送不曾休，相续轮蹄似水流。门外若无南北路，人间应免别离愁。展开全文苏秦六印归何日？潘岳双毛去值秋。莫怪分襟衔泪语，十年耕钓忆沧洲。
[唐]杜牧,《长安秋望》,楼倚霜树外，镜天无一毫。南山与秋色，气势两相高。
[唐]杜牧,《即事》,小院无人雨长苔，满庭修竹间疏槐。春愁兀兀成幽梦，又被流莺唤醒来。
[唐]杜牧,《早雁》,金河秋半虏弦开，云外惊飞四散哀。仙掌月明孤影过，长门灯暗数声来。展开全文须知胡骑纷纷在，岂逐春风一一回。莫厌潇湘少人处，水多菰米岸莓苔。
[唐]杜牧,《秋思》,热去解钳釱，飘萧秋半时。微雨池塘见，好风襟袖知。展开全文发短梳未足，枕凉闲且欹。平生分过此，何事不参差。
[唐]杜牧,《旅宿》,旅馆无良伴，凝情自悄然。寒灯思旧事，断雁警愁眠。展开全文远梦归侵晓，家书到隔年。沧江好烟月，门系钓鱼船。
[唐]杜牧,《秋娘诗并序》,杜秋，金陵女也。年十五为李锜妾。后锜叛灭，籍之入宫，有宠于景陵。穆宗即位，命秋为皇子展开全文傅姆，皇子壮，封漳王。郑注用事，诬丞相欲去己者，指王为根，王被罪废削，秋因赐归故乡。予过金陵，感其穷且老，为之赋诗。京江水清滑，生女白如脂。其间杜秋者，不劳朱粉施。老濞即山铸，后庭千双眉。秋持玉斝醉，与唱金缕衣。[劝君莫惜金缕衣，劝君须惜少年时。花开堪折直须折，莫待无花空折枝。李锜长唱此辞。]濞即白首叛，秋亦红泪滋。吴江落日渡，灞岸绿杨垂。联裾见天子，盼眄独依依。椒壁悬锦幕，镜奁蟠蛟螭。低鬟认新宠，窈袅复融怡。月上白璧门，桂影凉参差。金阶露新重，闲捻紫箫吹。[晋书：盗开凉州张骏冢，得紫玉箫。]莓苔夹城路，南苑雁初飞。红粉羽林仗，独赐辟邪旗。归来煮豹胎，餍饫不能饴。咸池升日庆，铜雀分香悲。雷音后车远，事往落花时。燕禖得皇子，壮发绿緌緌。画堂授傅姆，天人亲捧持。虎睛珠络褓，金盘犀镇帷。长杨射熊罴，武帐弄哑咿。渐抛竹马剧，稍出舞鸡奇。崭崭整冠佩，侍宴坐瑶池。眉宇俨图画，神秀射朝辉。一尺桐偶人，江充知自欺。王幽茅土削，秋放故乡归。觚棱拂斗极，回首尚迟迟。四朝三十载，似梦复疑非。潼关识旧吏，吏发已如丝。却唤吴江渡，舟人那得知。归来四邻改，茂苑草菲菲。清血洒不尽，仰天知问谁。寒衣一匹素，夜借邻人机。我昨金陵过，闻之为嘘唏。自古皆一贯，变化安能推。夏姬灭两国，逃作巫臣姬。西子下姑苏，一舸逐鸱夷。织室魏豹俘，作汉太平基。误置代籍中，两朝尊母仪。光武绍高祖，本系生唐儿。珊瑚破高齐，作婢舂黄糜。萧后去扬州，突厥为阏氏。女子固不定，士林亦难期。射钩后呼父，钓翁王者师。无国要孟子，有人毁仲尼。秦因逐客令，柄归丞相斯。安知魏齐首，见断箦中尸。给丧蹶张辈，廊庙冠峨危。珥貂七叶贵，何妨我虏支。苏武却生返，邓通终死饥。主张既难测，翻覆亦其宜。地尽有何物？天外复何之？指何为而捉？足何为而驰？耳何为而听？目何为而窥？己身不自晓，此外何思惟。因倾一樽酒，题作杜秋诗。愁来独长咏，聊可以自怡。
[唐]杜牧,《郡斋独酌　黄州作。》,前年鬓生雪，今年须带霜。时节序鳞次，古今同雁行。展开全文甘英穷四海，四万到洛阳。东南我所见，北可计幽荒。中画一万国，角角棋布方。地顽压不穴，天迥老不僵。屈指百万世，过如霹雳忙。人生落其内，何者为彭殇？促束自系缚，儒衣宽且长。旗亭雪中过，敢问当垆娘。我爱李侍中，摽摽七尺强。白羽八札弓，髀压绿檀枪。风前略横阵，紫髯分两傍。淮西万虎士，怒目不敢当。功成赐宴麟德殿，猿超鹘掠广球场。三千宫女侧头看，相排踏碎双明珰。旌竿幖幖旗(火霍)(火霍)，意气横鞭归故乡。我爱朱处士，三吴当中央。罢亚百顷稻，西风吹半黄。尚可活乡里，岂惟满囷仓。后岭翠扑扑，前溪碧泱泱。雾晓起凫雁，日晚下牛羊。叔舅欲饮我，社瓮尔来尝。伯姊子欲归，彼亦有壶浆。西阡下柳坞，东陌绕荷塘。姻亲骨肉舍，烟火遥相望。太守政如水，长官贪似狼。征输一云毕，任尔自存亡。我昔造其室，羽仪鸾鹤翔。交横碧流上，竹映琴书床。出语无近俗，尧舜禹武汤。问今天子少，谁人为栋梁。我曰天子圣，晋公提纪纲。联兵数十万，附海正诛沧。谓言大义不小义，取易卷席如探囊。犀甲吴兵斗弓弩，蛇矛燕戟驰锋芒。岂知三载凡百战，钩车不得望其墙。答云此山外，有事同胡羌。谁将国伐叛，话与钓鱼郎。溪南重回首，一径出修篁。尔来十三岁，斯人未曾忘。往往自抚己，泪下神苍茫。御史诏分洛，举趾何猖狂。阙下谏官业，拜疏无文章。寻僧解忧梦，乞酒缓愁肠。岂为妻子计，未去山林藏。平生五色线，愿补舜衣裳。弦歌教燕赵，兰芷浴河湟。腥膻一扫洒，凶狠皆披攘。生人但眠食，寿域富农桑。孤吟志在此，自亦笑荒唐。江郡雨初霁，刀好截秋光。池边成独酌，拥鼻菊枝香。醺酣更唱太平曲，仁圣天子寿无疆。
[唐]杜牧,《将赴吴兴登乐游原》,清时有味是无能，闲爱孤云静爱僧。欲把一麾江海去，乐游原上望昭陵。
[唐]杜牧,《张好好诗并序》,君为豫章姝，十三才有馀。翠茁凤生尾，丹叶莲含跗。高阁倚天半，章江联碧虚。此地试君唱，特使华筵铺。展开全文主人顾四座，始讶来踟蹰。吴娃起引赞，低徊映长裾。双鬟可高下，才过青罗襦。盼盼乍垂袖，一声雏凤呼。繁弦迸关纽，塞管裂圆芦。众音不能逐，袅袅穿云衢。主人再三叹，谓言天下殊。赠之天马锦，副以水犀梳。龙沙看秋浪，明月游朱湖。自此每相见，三日已为疏。玉质随月满，艳态逐春舒。绛唇渐轻巧，云步转虚徐。旌旆忽东下，笙歌随舳舻。霜凋谢楼树，沙暖句溪蒲。身外任尘土，樽前极欢娱。飘然集仙客，讽赋欺相如。聘之碧瑶珮，载以紫云车。洞闭水声远，月高蟾影孤。尔来未几岁，散尽高阳徒。洛城重相见，婥婥为当垆。怪我苦何事，少年垂白须。朋游今在否，落拓更能无。门馆恸哭后，水云秋景初。斜日挂衰柳，凉风生座隅。洒尽满襟泪，短歌聊一书。
[唐]杜牧,《感怀诗一首　时沧州用兵。》,高文会隋季，提剑徇天意。扶持万代人，步骤三皇地。展开全文圣云继之神，神仍用文治。德泽酌生灵，沉酣薰骨髓。旄头骑箕尾，风尘蓟门起。胡兵杀汉兵，尸满咸阳市。宣皇走豪杰，谈笑开中否。[肃宗也。]蟠联两河间，烬萌终不弥。号为精兵处，齐蔡燕赵魏。合环千里疆，争为一家事。逆子嫁虏孙，西邻聘东里。急热同手足，唱和如宫徵。法制自作为，礼文争僭拟。压阶螭斗角，画屋龙交尾。署纸日替名，分财赏称赐。刳隍欦万寻，缭垣叠千雉。誓将付孱孙，血绝然方已。九庙仗神灵，四海为输委。如何七十年，汗赩含羞耻？韩彭不再生，英卫皆为鬼。凶门爪牙辈，穰穰如儿戏。累圣但日吁，阃外将谁寄？屯田数十万，堤防常慑惴。急征赴军须，厚赋资凶器。因隳画一法，且逐随时利。流品极蒙尨，网罗渐离弛。夷狄日开张，黎元愈憔悴。邈矣远太平，萧然尽烦费。至于贞元末，风流恣绮靡。艰极泰循来，元和圣天子。元和圣天子，英明汤武上。茅茨覆宫殿，封章绽帷帐。伍旅拔雄儿，梦卜庸真相。勃云走轰霆，河南一平荡。继于长庆初，燕赵终舁强。携妻负子来，北阙争顿颡。故老抚儿孙，尔生今有望。茹鲠喉尚隘，负重力未壮。坐幄无奇兵，吞舟漏疏网。骨添蓟垣沙，血涨滹沱浪。祗云徒有征，安能问无状。一日五诸侯，奔亡如鸟往。取之难梯天，失之易反掌。苍然太行路，翦翦还榛莽。关西贱男子，誓肉虏杯羹。请数击虏事，谁其为我听。荡荡乾坤大，曈曈日月明。叱起文武业，可以豁洪溟。安得封域内，长有扈苗征。七十里百里，彼亦何尝争。往往念所至，得醉愁苏醒。韬舌辱壮心，叫阍无助声。聊书感怀韵，焚之遗贾生。
[唐]杜牧,《池州送孟迟先辈》,昔子来陵阳，时当苦炎热。我虽在金台，头角长垂折。展开全文奉披尘意惊，立语平生豁。寺楼最骞轩，坐送飞鸟没。一樽中夜酒，半破前峰月。烟院松飘萧，风廊竹交戛。时步郭西南，缭径苔圆折。好鸟响丁丁，小溪光汃汃。篱落见娉婷，机丝弄哑轧。烟湿树姿娇，雨余山态活。仲秋往历阳，同上牛矶歇。大江吞天去，一练横坤抹。千帆美满风，晓日殷鲜血。历阳裴太守，襟韵苦超越。鞔鼓画麒麟，看君击狂节。离袖飐应劳，恨粉啼还咽。明年忝谏官，绿树秦川阔。子提健笔来，势若夸父渴。九衢林马挝，千门织车辙。秦台破心胆，黥阵惊毛发。子既屈一鸣，余固宜三刖。慵忧长者来，病怯长街喝。僧炉风雪夜，相对眠一褐。暖灰重拥瓶，晓粥还分钵。青云马生角，黄州使持节。秦岭望樊川，祗得回头别。商山四皓祠，心与摴蒱说。大泽蒹葭风，孤城狐兔窟。且复考诗书，无因见簪笏。古训屹如山，古风冷刮骨。周鼎列瓶罂，荆璧横抛摋。力尽不可取，忽忽狂歌发。三年未为苦，两郡非不达。秋浦倚吴江，去楫飞青鹘。溪山好画图，洞壑深闺闼。竹冈森羽林，花坞团宫缬。景物非不佳，独坐如鞲绁。丹鹊东飞来，喃喃送君札。呼儿旋供衫，走门空踏袜。手把一枝物，桂花香带雪。喜极至无言，笑余翻不悦。人生直作百岁翁，亦是万古一瞬中。我欲东召龙伯翁，上天揭取北斗柄。蓬莱顶上斡海水，水尽到底看海空。月于何处去？日于何处来？跳丸相趁走不住，尧舜禹汤文武周孔皆为灰。酌此一杯酒，与君狂且歌。离别岂足更关意，衰老相随可奈何！
[唐]杜牧,《叹花》,自是寻春去校迟，不须惆怅怨芳时。狂风落尽深红色，绿叶成阴子满枝。
[唐]杜牧,《叹花》,自恨寻芳到已迟，往年曾见未开时。如今风摆花狼藉，绿叶成阴子满枝。展开全文：狂风落尽深红色，绿叶成阴子满枝。
[唐]杜牧,《齐安郡后池绝句》,菱透浮萍绿锦池，夏莺千啭弄蔷薇。尽日无人看微雨，鸳鸯相对浴红衣。
[唐]杜牧,《题扬州禅智寺》,雨过一蝉噪，飘萧松桂秋。青苔满阶砌，白鸟故迟留。展开全文暮霭生深树，斜阳下小楼。谁知竹西路，歌吹是扬州。
[唐]杜牧,《题宣州开元寺水阁，阁下宛溪，夹溪居人》,六朝文物草连空，天淡云闲今古同。鸟去鸟来山色里，人歌人哭水声中。展开全文深秋帘幕千家雨，落日楼台一笛风。惆怅无日见范蠡，参差烟树五湖东。
[唐]杜牧,《雨》,连云接塞添迢递，洒幕侵灯送寂寥。一夜不眠孤客耳，主人窗外有芭蕉。
[唐]杜牧,《初冬夜饮》,淮阳多病偶求欢，客袖侵霜与烛盘。砌下梨花一堆雪，明年谁此凭阑干。
[唐]杜牧,《寄远》,两叶愁眉愁不开，独含惆怅上层台。碧云空断雁行处，红叶已凋人未来。展开全文塞外音书无信息，道傍车马起尘埃。功名待寄凌烟阁，力尽辽城不肯回。
[唐]杜牧,《寄远》,只影随惊雁，单栖锁画笼。向春罗袖薄，谁念舞台风？
[唐]杜牧,《寄远》,前山极远碧云合，清夜一声《白雪》微。欲寄相思千里月，溪边残照雨霏霏。
[唐]杜牧,《雨中作》,贱子本幽慵，多为隽贤侮。得州荒僻中，更值连江雨。展开全文一褐拥秋寒，小窗侵竹坞。浊醪气色严，皤腹瓶罂古。酣酣天地宽，恍恍嵇刘伍。但为适性情，岂是藏鳞羽。一世一万朝，朝朝醉中去。
[唐]杜牧,《遣兴》,镜弄白髭须，如何作老夫。浮生长勿勿，儿小且呜呜。展开全文忍过事堪喜，泰来忧胜无？治平心径熟，不遣有穷途。
[唐]杜牧,《梅》,轻盈照溪水，掩敛下瑶台。妒雪聊相比，欺春不逐来。展开全文偶同佳客见，似为冻醪开。若在秦楼畔，堪为弄玉媒。
[唐]杜牧,《春思》,岂君心的的，嗟我泪涓涓。绵羽啼来久，锦鳞书未传。展开全文兽炉凝冷焰，罗幕蔽晴烟。自是求佳梦，何须讶昼眠？
[唐]杜牧,《昔事文皇帝三十二韵》,昔事文皇帝，叨官在谏垣。奏章为得地，齚齿负明恩。展开全文金虎知难动，毛釐亦耻言。撩头虽欲吐，到口却成吞。照胆常悬镜，窥天自戴盆。周钟既窕槬，黥阵亦瘢痕。凤阙觚棱影，仙盘晓日暾。雨晴文石滑，风暖戟衣翻。每虑号无告，长忧骇不存。随行唯跼蹐，出语但寒暄。宫省咽喉任，戈矛羽卫屯。光尘皆影附，车马定西奔。亿万持衡价，锱铢挟契论。堆时过北斗，积处满西园。接棹隋河溢，连蹄蜀栈刓。漉空沧海水，搜尽卓王孙。斗巧猴雕刺，夸趫索挂跟。狐威假白额，枭啸得黄昏。馥馥芝兰圃，森森枳棘藩。吠声嗾国猘，公议怯膺门。窜逐诸丞相，苍茫远帝阍。一名为吉士，谁免吊湘魂。间世英明主，中兴道德尊。昆冈怜积火，河汉注清源。川口堤防决，阴车鬼怪掀。重云开朗照，九地雪幽冤。我实刚肠者，形甘短褐髡。曾经触虿尾，犹得凭熊轩。杜若芳洲翠，严光钓濑喧。溪山侵越角，封壤尽吴根。客恨萦春细，乡愁压思繁。祝尧千万寿，再拜揖余樽。
[唐]杜牧,《题桃花夫人庙》,细腰宫里露桃新，脉脉无言几度春。至竟息亡缘底事？可怜金谷堕楼人。
[唐]杜牧,《月》,三十六宫秋夜深，昭阳歌断信沈沈。唯应独伴陈皇后，照见长门望幸心。
[唐]杜牧,《题木兰庙》,弯弓征战作男儿，梦里曾经与画眉。几度思归还把酒，拂云堆上祝明妃。
[唐]杜牧,《河湟》,元载相公曾借箸，宪宗皇帝亦留神。旋见衣冠就东市，忽遗弓剑不西巡。展开全文牧羊驱马虽戎服，白发丹心尽汉臣。唯有凉州歌舞曲，流传天下乐闲人。
[唐]杜牧,《赠别二首》,娉娉袅袅十三余，豆蔻梢头二月初。春风十里扬州路，卷上珠帘总不如。展开全文多情却似总无情，唯觉樽前笑不成。蜡烛有心还惜别，替人垂泪到天明。
[唐]杜牧,《南陵道中》,南陵水面漫悠悠，风紧云轻欲变秋。正是客心孤回处，谁家红袖凭江楼？
[唐]杜牧,《赠别二首》,娉娉褭褭十三余，豆蔻梢头二月初。春风十里扬州路，卷上珠帘总不如。展开全文多情却似总无情，唯觉尊前笑不成。蜡烛有心还惜别，替人垂泪到天明。
[唐]杜牧,《过勤政楼》,千秋佳节名空在，承露丝囊世已无。唯有紫苔偏称意，年年因雨上金铺。
[唐]杜牧,《过勤政楼》,千秋令节名空在，承露丝囊世已无。唯有紫苔偏得意，年年因雨上金铺。
[唐]杜牧,《有感》,宛溪垂柳最长枝，曾被春风尽日吹。不堪攀折犹堪看，陌上少年来自迟。
[唐]杜牧,《秋浦途中》,萧萧山路穷秋雨，淅淅溪风一岸蒲。为问寒沙新到雁，来时还下杜陵无？
[唐]杜牧,《题池州弄水亭》,弄水亭前溪，飐滟翠绡舞。绮席草芊芊，紫岚峰伍伍。螭蟠得形势，翚飞如轩户。一镜奁曲堤，万丸跳猛雨。展开全文槛前燕雁栖，枕上巴帆去。丛筠侍修廊，密蕙媚幽圃。杉树碧为幢，花骈红作堵。停樽迟晚月，咽咽上幽渚。客舟耿孤灯，万里人夜语。漫流罥苔槎，饥凫晒雪羽。玄丝落钩饵，冰鳞看吞吐。断霓天帔垂，狂烧汉旗怒。旷朗半秋晓，萧瑟好风露。光洁疑可揽，欲以襟怀贮。幽抱吟九歌，羁情思湘浦。四时皆异状，终日为良遇。小山浸石棱，撑舟入幽处。孤歌倚桂岩，晚酒眠松坞。纡馀带竹村，蚕乡足砧杵。塍泉落环珮，畦苗差纂组。风俗知所尚，豪强耻孤侮。邻丧不相舂，公租无诟负。农时贵伏腊，簪瑱事礼赂。乡校富华礼，征行产强弩。不能自勉去，但愧来何暮。故园汉上林，信美非吾土。
[唐]杜牧,《屏风绝句》,屏风周昉画纤腰，岁久丹青色半销。斜倚玉窗鸾发女，拂尘犹自妒娇娆。
[唐]杜牧,《送沈处士赴苏州李中丞招以诗赠行》,山城树叶红，下有碧溪水。溪桥向吴路，酒旗夸酒美。展开全文下马此送君，高歌为君醉。念君苞材能，百工在城垒。空山三十年，鹿裘挂窗睡。自言陇西公，飘然我知己。举酒属吴门，今朝为君起。悬弓三百斤，囊书数万纸。战贼即战贼，为吏即为吏。尽我所有无，惟公之指使。予曰陇西公，滔滔大君子。常思抡群材，一为国家治。譬如匠见木，碍眼皆不弃。大者粗十围，小者细一指。楔橛与栋梁，施之皆有位。忽然竖明堂，一挥立能致。予亦何为者，亦受公恩纪。处士常有言，残虏为犬豕。常恨两手空，不得一马棰。今依陇西公，如虎傅两翅。公非刺史材，当坐岩廊地。处士魁奇姿，必展平生志。东吴饶风光，翠巘多名寺。疏烟亹亹秋，独酌平生思。因书问故人，能忘批纸尾？公或忆姓名，为说都憔悴。
[唐]杜牧,《渔父》,白发沧浪上，全忘是与非。秋潭垂钓去，夜月叩船归。展开全文烟影侵芦岸，潮痕在竹扉。终年狎鸥鸟，来去且无机。
[唐]杜牧,《云》,尽日看云首不回，无心都大似无才。可怜光彩一片玉，万里晴天何处来？
[唐]杜牧,《云》,东西那有碍，出处岂虚心。晓入洞庭阔，暮归巫峡深。展开全文渡江随鸟影，拥树隔猿吟。莫隐高唐去，枯苗待作霖。
[唐]杜牧,《登乐游原》,长空澹澹孤鸟没，万古销沉向此中。看取汉家何事业，五陵无树起秋风
[唐]杜牧,《沈下贤》,斯人清唱何人和，草径苔芜不可寻。一夕小敷山下梦，水如环珮月如襟。
[唐]杜牧,《商山富水驿　》,：驿本名与阳谏议同姓名，因此改为富水驿。益戆由来未觉贤，终须南去吊湘川。展开全文当时物议朱云小，后代声华白日悬。邪佞每思当面唾，清贫长欠一杯钱。驿名不合轻移改，留警朝天者惕然。
[唐]杜牧,《秋日》,有计自安业，秋风罢远吟。买山惟种竹，对客更弹琴。展开全文烟起药厨晚，杵声松院深。闲眠得真性，惆怅旧时心。
[唐]杜牧,《九日》,金英繁乱拂栏香，明府辞官酒满缸。还有玉楼轻薄女，笑他寒燕一双双。
[唐]杜牧,《九日》,金英繁乱拂阑香，明府辞官酒满缸。还有玉楼轻薄女，笑他寒燕一双双。
[唐]杜牧,《题齐安城楼》,呜咽江楼角一声，微阳潋潋落寒汀。不用凭阑苦回首，故乡七十五长亭。
[唐]杜牧,《题齐安城楼》,呜轧江楼角一声，微阳潋潋落寒汀。不用凭栏苦回首，故乡七十五长亭。
[唐]杜牧,《送别》,溪边杨柳色参差，攀折年年赠别离。一片风帆望已极，三湘烟水返何时？展开全文多缘去棹将愁远，犹倚危亭欲下迟。莫殢酒杯闲过日，碧云深处是佳期。
[唐]杜牧,《为人题赠二首》,我乏青云称，君无买笑金。虚传南国貌，争奈五陵心。展开全文桂席尘瑶佩，琼炉烬水沉。凝魂空荐梦，低珥悔听琴。月落珠帘卷，春寒锦暮深。谁家楼上笛？何处月明砧？兰径飞蝴蝶，筠笼语翠襟。和簪抛凤髻，将泪入鸳衾。的的新添恨，迢迢绝好音。文园终病渴，休咏白头吟。绿树莺莺语，平江燕燕飞。枕前闻去雁，楼上送春归。半月縆双脸，凝腰素一围。西墙苔漠漠，南浦梦依依。有恨簪花懒，无聊斗草稀。雕笼长惨淡，兰畹谩芳菲。镜敛青蛾黛，灯挑皓腕肌。避人匀迸泪，拖袖倚残晖。有貌虽桃李，单栖足是非。云軿载驭去，寒夜看裁衣。
[唐]杜牧,《少年行》,官为骏马监，职帅羽林儿。两绶藏不见，落花何处期。展开全文猎敲白玉镫，怒袖紫金鎚。田窦长留醉，苏辛曲护岐。豪持出塞节，笑别远山眉。捷报云台贺，公卿拜寿卮。
[唐]杜牧,《少年行》,连环羁玉声光碎，绿锦蔽泥虬卷高。春风细雨走马去，珠落璀璀白罽袍。
[唐]杜牧,《商山富水驿》,益戆由来未觉贤，终须南去吊湘川。当时物议朱云小，后代声华白日悬。邪佞每思当面唾，清贫长欠一杯钱。展开全文驿名不合轻移改，留警朝天者惕然。
[唐]杜牧,《偶题》,甘罗昔作秦丞相，子政曾为汉辇郎。千载更逢王侍读，当时还道有文章。
[唐]杜牧,《偶题》,道在人间或可传，小还轻变已多年。今来海上升高望，不到蓬莱不是仙。
[唐]杜牧,《朱坡》,下杜乡园古，泉声绕舍啼。静思长惨切，薄宦与乖暌。展开全文北阙千门外，南山午谷西。倚川红叶岭，连寺绿杨堤。迥野翘霜鹤，澄潭舞锦鸡。涛惊堆万岫，舸急转千溪。眉点萱芽嫩，风条柳幄迷。岸藤梢虺尾，沙渚印麑蹄。火燎湘桃坞，波光碧绣畦。日痕絙翠巘，陂影堕晴霓。蜗壁斓斑藓，银筵豆蔻泥。洞云生片段，苔径缭高低。偃蹇松公老，森严竹阵齐。小莲娃欲语，幽笋稚相携。汉馆留余趾，周台接故蹊。蟠蛟冈隐隐，斑雉草萋萋。树老萝纡组，岩深石启闺。侵窗紫桂茂，拂面翠禽栖。有计冠终挂，无才笔漫提。自尘何太甚，休笑触藩羝。
[唐]杜牧,《题茶山》,山实东吴秀，茶称瑞草魁。剖符虽俗吏，修贡亦仙才。展开全文溪尽停蛮棹，旗张卓翠苔。柳村穿窈窕，松涧渡喧豗。等级云峰峻，宽平洞府开。拂天闻笑语，特地见楼台。泉嫩黄金涌，牙香紫璧裁。[山有金沙泉，修贡出，罢贡即绝。]拜章期沃日，轻骑疾奔雷。舞袖岚侵涧，歌声谷答回。磬音藏叶鸟，雪艳照潭梅。好是全家到，兼为奉诏来。树阴香作帐，花径落成堆。景物残三月，登临怆一杯。重游难自克，俯首入尘埃。
[唐]杜牧,《鹭鸶》,雪衣雪发青玉嘴，群捕鱼儿溪影中。惊飞远映碧山去，一树梨花落晚风。
[唐]杜牧,《鹭鸶》,雪衣雪发青玉觜，群捕鱼儿溪影中。惊飞远映碧山去，一树梨花落晚风。
[唐]杜牧,《华清宫》,零叶翻红万树霜，玉莲开蕊暖泉香。行云不下朝元阁，一曲《淋铃》泪数行。
[唐]杜牧,《自遣》,四十已云老，况逢忧窘余。且抽持板手，却展小年书。展开全文嗜酒狂嫌阮，知非晚笑蘧。闻流宁叹吒，待俗不亲疏。遇事知裁剪，操心识卷舒。还称二千石，于我意如何？
[唐]杜牧,《扬州三首》,炀帝雷塘土，迷藏有旧楼。谁家唱《水调》，明月满扬州。展开全文[炀帝凿汴渠成，自造《水调》。]骏马宜闲出，千金好暗投。喧阗醉年少，半脱紫茸裘。秋风放萤苑，春草斗鸡台。金络擎雕去，鸾环拾翠来。蜀船红锦重，越橐水沉堆。处处皆华表，淮王奈却回。街垂千步柳，霞映两重城。天碧台阁丽，风凉歌管清。纤腰间长袖，玉佩杂繁缨。柂轴诚为壮，豪华不可名。自是荒淫罪，何妨作帝京。
[唐]杜牧,《雪中书怀》,腊雪一尺厚，云冻寒顽痴。孤城大泽畔，人疏烟火微。愤悱欲谁语，忧愠不能持。天子号仁圣，任贤如事师。展开全文凡称曰治具，小大无不施。明庭开广敞，才隽受羁维。如日月縆升，若鸾凤葳蕤。人才自朽下，弃去亦其宜。北虏坏亭障，闻屯千里师。牵连久不解，他盗恐旁窥。臣实有长策，彼可徐鞭笞。如蒙一召议，食肉寝其皮。斯乃庙堂事，尔微非尔知。向来躐等语，长作陷身机。行当腊欲破，酒齐不可迟。且想春候暖，瓮间倾一卮。
[唐]杜牧,《夜雨》,九月三十日，雨声如别秋。无端满阶叶，共白几人头。展开全文点滴侵寒梦，萧骚著淡愁。渔歌听不唱，蓑湿棹回舟。
[唐]杜牧,《奉和门下相公送西川相公兼领相印出镇全蜀诗》,盛业冠伊唐，台阶翊戴光。无私天雨露，有截舜衣裳。展开全文蜀辍新衡镜，池留旧凤凰。同心真石友，写恨蔑河梁。虎骑摇风旆，貂冠韵水苍。彤弓随武库，金印逐文房。栈压嘉陵咽，峰横剑阁长。前驱二星去，开险五丁忙。回首峥嵘尽，连天草树芳。丹心悬魏阙，往事怆甘棠。治化轻诸葛，威声慑夜郎。君平教说卦，犬子召升堂。塞接西山雪，桥维万里樯。夺霞红锦烂，扑地酒垆香。忝逐三千客，曾依数仞墙。滞顽堪白屋，攀附亦周行。肉管伶伦曲，箫韶清庙章。唱高知和寡，小子斐然狂。
[唐]杜牧,《送友人》,十载名兼利，人皆与命争。青春留不住，白发自然生。展开全文夜雨滴乡思，秋风从别情。都门五十里，驰马逐鸡声。
[唐]杜牧,《李甘诗》,太和八九年，训注极虓虎。潜身九地底，转上青天去。四海镜清澄，千官云片缕。公私各闲暇，追游日相伍。展开全文岂知祸乱根，枝叶潜滋莽。九年夏四月，天诫若言语。烈风驾地震，狞雷驱猛雨。夜于正殿阶，拔去千年树。吾君不省觉，二凶日威武。操持北斗柄，开闭天门路。森森明庭士，缩缩循墙鼠。平生负奇节，一旦如奴虏。指名为锢党，状迹谁告诉。喜无李杜诛，敢惮髡钳苦。时当秋夜月，日值曰庚午。喧喧皆传言，明晨相登注。予时与和鼎，官班各持斧。和鼎顾予言，我死知处所。当庭裂诏书，退立须鼎俎。君门晓日开，赭案横霞布。俨雅千官容，勃郁吾累怒。适属命鄜将，昨之传者误。明日诏书下，谪斥南荒去。夜登青泥坂，坠车伤左股。病妻尚在床，稚子初离乳。幽兰思楚泽，恨水啼湘渚。怳怳三闾魂，悠悠一千古。其冬二凶败，涣汗开汤罟。贤者须丧亡，谗人尚堆堵。予于后四年，谏官事明主。常欲雪幽冤，于时一裨补。拜章岂艰难，胆薄多忧惧。如何干斗气，竟作炎荒土。题此涕滋笔，以代投湘赋。
[唐]杜牧,《润州二首》,句吴亭东千里秋，放歌曾作昔年游。青苔寺里无马迹，绿水桥边多酒楼。展开全文大抵南朝皆旷达，可怜东晋最风流。月明更想桓伊在，一笛闻吹《出塞》愁。谢眺诗中佳丽地，夫差传里水犀军。城高铁瓮横强弩，柳暗朱楼多梦云。[润州城，孙权筑，号为铁瓮。]画角爱飘江北去，钓歌长向月中闻。扬州尘土试回首，不惜千金借与君。
[唐]杜牧,《和野人殷潜之题筹笔驿十四韵》,三吴裂婺女，九锡狱孤儿。霸主业未半，本朝心是谁？展开全文永安宫受诏，筹笔驿沉思。画地乾坤在，濡毫胜负知。艰难同草创，得失计毫厘。寂默经千虑，分明浑一期。川流萦智思，山耸助扶持。慷慨匡时略，从容问罪师。褒中秋鼓角，渭曲晚旌旗。仗义悬无敌，鸣攻固有辞。若非天夺去，岂复虑能支。子夜星才落，鸿毛鼎便移。邮亭世自换，白日事长垂。何处躬耕者，犹题殄瘁诗？
[唐]杜牧,《齐安郡晚秋》,柳岸风来影渐疏，使君家似野人居。云容水态还堪赏，啸志歌怀亦自如。展开全文雨暗残灯棋散后，酒醒孤枕雁来初。可怜赤壁争雄渡，唯有蓑翁坐钓鱼。
[唐]杜牧,《书怀》,满目青山未得过，镜中无那鬓丝何。只言旋老转无事，欲到中年事更多。
[唐]杜牧,《大雨行　开成三年，宣州开元寺作。》,东垠黑风驾海水，海底卷上天中央。三吴六月忽凄惨，晚后点滴来苍茫。展开全文铮栈雷车轴辙壮，矫跃蛟龙爪尾长。神鞭鬼驭载阴帝，来往喷洒何颠狂。四面崩腾玉京仗，万里纵横羽林枪。云缠风束乱敲磕，黄帝未胜蚩尤强。百川气势苦豪俊，坤关密锁愁开张。太和六年亦如此，我时壮气神洋洋。东楼耸首看不足，恨无羽翼高飞翔。尽召邑中豪健者，阔展朱盘开酒场。奔觥槌鼓助声势，眼底不顾纤腰娘。今年阘茸鬓已白，奇游壮观唯深藏。景物不尽人自老，谁知前事堪悲伤？
[唐]杜牧,《书怀》,满眼青山未得过，镜中无那鬓丝何。只言旋老转无事，欲到中年事更多。
[唐]杜牧,《寄兄弟　[亦见许浑集，题作《寄小弟》。]》,江城红叶尽，旅思倍凄凉。孤梦家山远，独眠秋夜长。展开全文道存空倚命，身贱未归乡。南望仍垂泪，天边雁一行。
[唐]杜牧,《鹤》,清音迎晓月，愁思立寒蒲。丹顶西施颊，霜毛四皓须。展开全文碧云行止躁，白鹭性灵粗。终日无群伴，溪边吊影孤。
[唐]杜牧,《过华清宫绝句三首》,长安回望绣成堆，山顶千门次第开。一骑红尘妃子笑，无人知是荔枝来。展开全文新丰绿树起黄埃，数骑渔阳探使回。霓裳一曲千峰上，舞破中原始下来。万国笙歌醉太平，倚天楼殿月分明。云中乱拍禄山舞，风过重峦下笑声。
[唐]杜牧,《自宣州赴官入京路逢裴坦判官归宣州因题赠》,敬亭山下百顷竹，中有诗人小谢城。城高跨楼满金碧，下听一溪寒水声。展开全文梅花落径香缭绕，雪白玉珰花下行。萦风酒旆挂朱阁，半醉游人闻弄笙。我初到此未三十，头脑钐利筋骨轻。画堂檀板秋拍碎，一引有时联十觥。老闲腰下丈二组，尘土高悬千载名。重游鬓白事皆改，唯见东流春水平。对酒不敢起，逢君还眼明。云罍看人捧，波脸任他横。一醉六十日，古来闻阮生。是非离别际，始见醉中情。今日送君话前事，高歌引剑还一倾。江湖酒伴如相问，终老烟波不计程。
[唐]杜牧,《寓言》,暖风迟日柳初含，顾影看身又自惭。何事明朝独惆怅，杏花时节在江南。
[唐]杜牧,《题吴兴消暑楼十二韵》,晴日登攀好，危楼物象饶。一溪通四境，万岫饶层霄。鸟翼舒华屋，鱼鳞棹短桡。浪花机乍织，云叶匠新雕。展开全文台榭罗嘉卉，城池敞丽谯。蟾蜍来作鉴，螮蝀引成桥。燕任随秋叶，人空集早潮。楚鸿行尽直，沙鹭立偏翘。暮角凄游旅，清歌惨泬寥。景牵游目困，愁托酒肠销。远吹流松韵，残阳渡柳桥。时陪庾公赏，还悟脱烦嚣。
[唐]杜牧,《念昔游三首》,十载飘然绳检外，樽前自献自为酬。秋山春雨闲吟处，倚遍江南寺寺楼。展开全文云门寺外逢猛雨，林黑山高雨脚长。曾奉郊宫为近侍，分明??羽林枪。李白题诗水西寺，古木回岩楼阁风。半醒半醉游三日，红白花开山雨中。
[唐]杜牧,《除官归京睦州雨霁》,秋半吴天霁，清凝万里光。水声侵笑语，岚翠扑衣裳。展开全文远树疑罗帐，孤云认粉囊。溪山侵两越，时节到重阳。顾我能甘贱，无由得自强。误曾公触尾，不敢夜循墙。岂意笼飞鸟，还为锦帐郎。网今开傅燮，书旧识黄香。[曾在史馆四年。]姹女真虚语，饥儿欲一行。浅深须揭厉，休更学张纲。
[唐]杜牧,《李给事中敏二首》,一章缄拜皂囊中，懔懔朝廷有古风。元礼去归纶氏学，江充来见犬台宫。展开全文[李膺退罢归纶氏，教授生徒。给事论郑注，告满归颍阳。]纷纭白昼惊千古，鈇锧朱殷几一空。曲突徙薪人不会，海边今作钓鱼翁。晚发闷还梳，忆君秋醉余。可怜刘校尉，曾讼石中书。[给事因忤仇军容，弃官东归。]消长虽殊事，仁贤每自如。因看鲁褒论，何处是吾庐？
[唐]杜牧,《书事》,自笑走红尘，流年旧复新。东风半夜雨，南国万家春。展开全文失计抛渔艇，何门化涸鳞？是谁添岁月，老却暗投人？
[唐]杜牧,《偶游石盎僧舍　宣州作。》,敬岑草浮光，句沚水解脉。益郁乍怡融，凝严忽颓坼。梅颣暖眠酣，风绪和无力。凫浴涨汪汪，雏娇村幂幂。展开全文落日美楼台，轻烟饰阡陌。潋绿古津远，积润苔基释。孰谓汉陵人，来作江汀客。载笔念无能，捧筹惭所画。任辔偶追闲，逢幽果遭适。僧语淡如云，尘事繁堪织。今古几辈人，而我何能息。
[唐]杜牧,《独酌》,长空碧杳杳，万古一飞鸟。生前酒伴闲，愁醉闲多少。展开全文烟深隋家寺，殷叶暗相照。独佩一壶游，秋毫泰山小。
[唐]杜牧,《夏州崔常侍自少常亚列出领麾幢十韵》,帝命诗书将，坛登礼乐卿。三边要高枕，万里得长城。展开全文对客犹褒博，填门已旆旌。腰间五绶贵，天下一家荣。野水差新燕，芳郊哢夏莺。别风嘶玉勒，残日望金茎。榆塞孤烟媚，银川绿草明。戈矛虓虎士，弓箭落雕兵。魏绛言堪采，陈汤事偶成。若须垂竹帛，静胜是功名。
[唐]杜牧,《春日言怀寄虢州李常侍十韵》,岸藓生红药，岩泉涨碧塘。地分莲岳秀，草接鼎原芳。展开全文雨派潀漴急，风畦芷若香。织篷眠舴艋，惊梦起鸳鸯。论吐开冰室，诗成曝锦张。貂簪荆玉润，丹穴凤毛光。[子弟新登甲科。]今日还珠守，何年执戟郎？且嫌游昼短，莫问积薪场。无计披清裁，唯持祝寿觞。愿公如卫武，百岁尚康强。
[唐]杜牧,《独酌》,窗外正风雪，拥炉开酒缸。何如钓船雨，篷底睡秋江。
[唐]杜牧,《闺情》,娟娟却月眉，新鬓学鸦飞。暗砌匀檀粉，晴窗画夹衣。展开全文袖红垂寂寞，眉黛敛衣稀。还向长陵去，今宵归不归。
[唐]杜牧,《偶题二首》,劳劳千里身，襟袂满行尘。深夜悬双泪，短亭思远人。展开全文苍江程未息，黑水梦何频。明月轻桡去，唯应钓赤鳞。有恨秋来极，无端别后知。夜阑终耿耿，明发竟迟迟。信已凭鸿去，归唯与燕期。只应明月见，千里两相思。
[唐]杜牧,《早行》,垂鞭信马行，数里未鸡鸣。林下带残梦，叶飞时忽惊。展开全文霜凝孤鹤迥，月晓远山横。僮仆休辞险，时平路复平。
[唐]杜牧,《赴京初入汴口晓景即事先寄兵部李郎中》,清淮控隋漕，北走长安道。樯形栉栉斜，浪态迤迤好。展开全文初旭红可染，明河澹如扫。泽阔鸟来迟，村饥人语早。露蔓虫丝多，风蒲燕雏老。秋思高萧萧，客愁长袅袅。因怀京洛间，宦游何戚草。什伍持津梁，澒涌争追讨。翾便讵可寻，几秘安能考。小人乏馨香，上下将何祷。唯有君子心，显豁知幽抱。
[唐]杜牧,《村行》,春半南阳西，柔桑过村坞。袅袅垂柳风，点点回塘雨。展开全文蓑唱牧牛儿，篱窥蒨裙女。半湿解征衫，主人馈鸡黍。
[唐]杜牧,《东兵长句十韵》,上党争为天下脊，邯郸四十万秦坑。狂童何者欲专地，圣主无私岂玩兵。展开全文玄象森罗摇北落，诗人章句咏东征。雄如马武皆弹剑，少似终军亦请缨。屈指庙堂无失策，垂衣尧舜待升平。羽林东下雷霆怒，楚甲南来组练明。即墨龙文光照曜，常山蛇阵势纵横。落雕都尉万人敌，黑矟将军一鸟轻。渐见长围云欲合，可怜穷垒带犹萦。凯歌应是新年唱，便逐春风浩浩声。
[唐]杜牧,《早春寄岳州李使君李善棋爱酒情地闲雅》,城高倚峭巘，地胜足楼台。朔漠暖鸿去，潇湘春水来。展开全文萦盈几多思，掩抑若为裁。返照三声角，寒香一树梅。乌林芳草远，赤壁健帆开。往事空遗恨，东流岂不回。分符颍川政，吊屈洛阳才。拂匣调珠柱，磨铅勘玉杯。棋翻小窟势，垆拔冻醪醅。此兴予非薄，何时得奉陪？
[唐]杜牧,《送国棋王逢》,玉子纹楸一路饶，最宜檐雨竹萧萧。羸形暗去春泉长，拔势横来野火烧。展开全文守道还如周伏柱，鏖兵不羡霍嫖姚。得年七十更万日，与子期于局上销。
[唐]杜牧,《赠李秀才是上公孙子》,骨清年少眼如冰，凤羽参差五色层。天上麒麟时一下，人间不独有徐陵。
[唐]杜牧,《寄题甘露寺北轩》,曾上蓬莱宫里行，北轩栏槛最留情。孤高堪弄桓伊笛，缥缈宜闻子晋笙。展开全文天接海门秋水色，烟笼隋苑暮钟声。他年会着荷衣去，不向山僧道姓名。
[唐]杜牧,《盆池》,凿破苍苔地，偷他一片天。白云生镜里，明月落阶前。
[唐]杜牧,《代人作》,楼高春日早，屏束麝烟堆。盼眄凝魂别，依稀梦雨来。绿鬟羞妥麽，红颊思天偎。斗草怜香蕙，簪花间雪梅。展开全文戍辽虽咽切，游蜀亦迟回。锦字梭悬壁，琴心月满台。笑筵凝贝启，眠箔晓珠开。腊破征车动，袍襟对泪裁。
[唐]杜牧,《过骊山作》,始皇东游出周鼎，刘项纵观皆引颈。削平天下实辛勤，却为道旁穷百姓。展开全文黔首不愚尔益愚，千里函关囚独夫。牧童火入九泉底，烧作灰时犹未枯。
[唐]杜牧,《史将军二首》,长鉟周都尉，闲如秋岭云。取蝥弧登垒，以骈邻翼军。展开全文百战百胜价，河南河北闻。今遇太平日，老去谁怜君？壮气盖燕赵，耽耽魁杰人。弯弧五百步，长戟八十斤。河湟非内地，安史有遗尘。何日武台坐，兵符授虎臣？
[唐]杜牧,《杜秋娘诗》,京江水清滑，生女白如脂。其间杜秋者，不劳朱粉施。老濞即山铸，后庭千双眉。秋持玉斝醉，与唱金缕衣。展开全文濞既白首叛，秋亦红泪滋。吴江落日渡，灞岸绿杨垂。联裾见天子，盼眄独依依。椒壁悬锦幕，镜奁蟠蛟螭。低鬟认新宠，窈袅复融怡。月上白璧门，桂影凉参差。金阶露新重，闲捻紫箫吹。莓苔夹城路，南苑雁初飞。红粉羽林杖，独赐辟邪旗。归来煮豹胎，餍饫不能饴。咸池升日庆，铜雀分香悲。雷音后车远，事往落花时。燕禖得皇子，壮发绿緌緌。画堂授傅姆，天人亲捧持。虎睛珠络褓，金盘犀镇帷。长杨射熊罴，武帐弄哑咿。渐抛竹马剧，稍出舞鸡奇。崭崭整冠珮，侍宴坐瑶池。眉宇俨图画，神秀射朝辉。一尺桐偶人，江充知自欺。王幽茅土削，秋放故乡归。觚棱拂斗极，回首尚迟迟。四朝三十载，似梦复疑非。潼关识旧吏，吏发已如丝。却唤吴江渡，舟人那得知。归来四邻改，茂苑草菲菲。清血洒不尽，仰天知问谁。寒衣一匹素，夜借邻人机。我昨金陵过，闻之为歔欷。自古皆一贯，变化安能推。夏姬灭两国，逃作巫臣姬。西子下姑苏，一舸逐鸱夷。织室魏豹俘，作汉太平基。误置代籍中，两朝尊母仪。光武绍高祖，本系生唐儿。珊瑚破高齐，作婢舂黄糜。萧后去扬州，突厥为阏氏。女子固不定，士林亦难期。射钩后呼父，钓翁王者师。无国要孟子，有人毁仲尼。秦因逐客令，柄归丞相斯。安知魏齐首，见断箦中尸。给丧蹶张辈，廊庙冠峨危。珥貂七叶贵，何妨戎虏支。苏武却生返，邓通终死饥。主张既难测，翻覆亦其宜。地尽有何物，天外复何之。指何为而捉，足何为而驰。耳何为而听，目何为而窥。已身不自晓，此外何思惟。因倾一樽酒，题作杜秋诗。愁来独长咏，聊可以自怡。
[唐]杜牧,《寄题甘露寺北轩》,曾向蓬莱宫里行，北轩阑槛最留情。孤高堪弄桓伊笛，缥缈宜闻子晋笙。天接海门秋水色，烟笼隋苑暮钟声。展开全文他年会著荷衣去，不向山僧说姓名。
[唐]杜牧,《春末题池州弄水亭》,使君四十四，两佩左铜鱼。为吏非循吏，论书读底书？展开全文晚花红艳静，高树绿阴初。亭宇清无比，溪山画不如。嘉宾能啸咏，宫妓巧妆梳。逐日愁皆碎，随时醉有余。偃须求五鼎，陶只爱吾庐。趣向人皆异，贤豪莫笑渠。
[唐]杜牧,《齐安郡中偶题二首》,两竿落日溪桥上，半缕轻烟柳影中。多少绿荷相倚恨，一时回首背西风。展开全文秋声无不搅离心，梦泽蒹葭楚雨深。自滴阶前大梧叶，干君何事动哀吟？
[唐]杜牧,《赠别二首之二》,多情却似总无情，唯觉樽前笑不成。蜡烛有心还惜别，替人垂泪到天明。
[唐]杜牧,《杜鹃》,杜宇竟何冤，年年叫蜀门？至今衔积恨，终古吊残魂。展开全文芳草迷肠结，红花染血痕。山川尽春色，呜咽复谁论？
[唐]杜牧,《鹦鹉》,华堂日渐高，雕槛系红绦。故国陇山树，美人金剪刀。展开全文避笼交翠尾，罅嘴静新毛。不念三缄事，世途皆尔曹。
[唐]杜牧,《闻雁》,带霜南去雁，夜好宿汀沙。惊起向何处？高飞极海涯。展开全文入云声渐远，离岳路犹赊。归梦当时断，参差欲到家。
[唐]杜牧,《自贻》,杜陵萧次君，迁少去官频。寂寞怜吾道，依稀似古人。展开全文饰心无彩缋，到骨是风尘。自嫌如匹素，刀尺不由身。
[唐]杜牧,《赠别二首之一》,娉娉袅袅十三馀，豆蔻梢头二月初。春风十里扬州路，卷上珠帘总不如。
[唐]杜牧,《雁》,万里衔芦别故乡，雪飞雨宿向潇湘。数声孤枕堪垂泪，几处高楼欲断肠。展开全文度日翩翩斜避影，临风一一直成行。年年辛苦来衡岳，羽翼摧残陇塞霜。
[唐]杜牧,《冬至日寄小侄阿宜诗》,小侄名阿宜，未得三尺长。头圆筋骨紧，两眼明且光。展开全文去年学官人，竹马绕四廊。指挥群儿辈，意气何坚刚。今年始读书，下口三五行。随兄旦夕去，敛手整衣裳。去岁冬至日，拜我立我旁。祝尔愿尔贵，仍且寿命长。今年我江外，今日生一阳。忆尔不可见，祝尔倾一觞。阳德比君子，初生甚微茫。排阴出九地，万物随开张。一似小儿学，日就复月将。勤勤不自已，二十能文章。仕宦至公相，致君作尧汤。我家公相家，剑佩尝丁当。旧第开朱门，长安城中央。第中无一物，万卷书满堂。家集二百编，上下驰皇王。多是抚州写，今来五纪强。尚可与尔读，助尔为贤良。经书括根本，史书阅兴亡。高摘屈宋艳，浓薰班马香。李杜泛浩浩，韩柳摩苍苍。近者四君子，与古争强梁。愿尔一祝后，读书日日忙。一日读十纸，一月读一箱。朝廷用文治，大开官职场。愿尔出门去，取官如驱羊。吾兄苦好古，学问不可量。昼居府中治，夜归书满床。后贵有金玉，必不为汝藏。崔昭生崔芸，李兼生窟郎。堆钱一百屋，破散何披猖。今虽未即死，饿冻几欲僵。参军与县尉，尘土惊劻襄。一语不中治，笞棰身满疮。官罢得丝发，好买百树桑。税钱未输足，得米不敢尝。愿尔闻我语，欢喜入心肠。大明帝宫阙，杜曲我池塘。我若自潦倒，看汝争翱翔。总语诸小道，此诗不可忘。
[唐]杜牧,《华清宫三十韵》,绣岭明珠殿，层峦下缭墙。仰窥丹槛影，犹想赭袍光。展开全文昔帝登封后，中原自古强。一千年际会，三万里农桑。几席延尧舜，轩墀接禹汤。雷霆驰号令，星斗焕文章。钓筑乘时用，芝兰在处芳。北扉闲木索，南面富循良。至道思玄圃，平居厌未央。钩陈裹岩谷，文陛压青苍。歌吹千秋节，楼台八月凉。神仙高缥缈，环佩碎丁当。泉暖涵窗镜，云娇惹粉囊。嫩岚滋翠葆，清渭照红妆。帖泰生灵寿，欢娱岁序长。月闻仙曲调，霓作舞衣裳。雨露偏金穴，乾坤入醉乡。玩兵师汉武，回手倒干将。黥鬣掀东海，胡牙揭上阳。喧呼马嵬血，零落羽林枪。倾国留无路，还魂怨有香。蜀峰横惨澹，秦树远微茫。鼎重山难转，天扶业更昌。望贤余故老，花萼旧池塘。往事人谁问，幽襟泪独伤。碧檐斜送日，殷叶半凋霜。迸水倾瑶砌，疏风罅玉房。尘埃羯鼓索，片段荔枝筐。鸟啄摧寒木，蜗涎蠹画梁。孤烟知客恨，遥起秦陵傍。
[唐]杜牧,《隋苑　[亦见李商隐集，题作《定子》。]》,红霞一抹广陵春，定子当筵睡脸新。却笑吃亏隋炀帝，破家亡国为谁人。
[唐]杜牧,《登池州九峰楼寄张祜》,百感中来不自由，角声孤起夕阳楼。碧山终日思无尽，芳草何年恨即休？展开全文睫在眼前长不见，道非身外更何求。谁人得似张公子，千首诗轻万户侯。
[唐]杜牧,《蛮中醉　[一作张籍诗，题作《蛮中》。]》,瘴塞蛮江入洞流，人家多在竹棚头。青山海上无城郭，唯见松牌出象州。
[唐]杜牧,《泊松江　[一作许浑诗，题作《夜泊松江渡寄》,清露白云明月天，与君齐棹木兰船。南湖风雨一相失，夜泊横塘心渺然。
[唐]杜牧,《洛下送张曼容赴上党召》,歌阕樽残恨起偏，凭君不用设离筵。未趋雉尾随元老，且蓦羊肠过少年。展开全文七叶汉貂真密近，一枝诜桂亦徒然。羽书正急征兵地，须遣头风处处痊。
[唐]杜牧,《题宣州开元寺　寺置于东晋时。》,南朝谢朓城，东吴最深处。亡国去如鸿，遗寺藏烟坞。展开全文楼飞九十尺，廊环四百柱。高高下下中，风绕松桂树。青苔照朱阁，白鸟两相语。溪声入僧梦，月色晖粉堵。阅景无旦夕，凭栏有今古。留我酒一樽，前山看春雨。
[唐]杜牧,《紫薇花》,晓迎秋露一枝新，不占园中最上春。桃李无言又何在，向风偏笑艳阳人。
[唐]杜牧,《洛下送张曼容赴上党召》,歌阕樽残恨却偏，凭君不用设离筵。未趋雉尾随元老，且蓦羊肠过少年。七叶汉貂真密近，一枝诜桂亦徒然。展开全文羽书正急征兵地，须遣头风处处痊。
[唐]杜牧,《西江怀古》,上吞巴汉控潇湘，怒似连山静镜光。魏帝缝囊真戏剧，苻坚投棰更荒唐。展开全文千秋钓舸歌明月，万里沙鸥弄夕阳。范蠡清尘何寂寞，好风唯属往来商。
[唐]杜牧,《闻蝉》,火云初似灭，晓角欲微清。故国行千里，新蝉忽数声。展开全文时行仍仿佛，度日更分明。不敢频倾耳，唯忧白发生。
[唐]杜牧,《旅情》,窗虚枕簟凉，寝倦忆潇湘。山色几时老？人心终日忙。展开全文松风半夜雨，帘月满堂霜。匹马好归去，江头橘正香。
[唐]杜牧,《山寺》,峭壁引行径，截溪开石门。泉飞溅虚槛，云起涨河轩。展开全文隔水看来路，疏篱见定猿。未闲难久住，归去复何言。
[唐]杜牧,《归燕》,画堂歌舞喧喧地，社去社来人不看。长是江楼使君伴，黄昏犹待倚栏干。
[唐]杜牧,《兵部尚书席上作》,华堂今日绮筵开，谁唤分司御史来？偶发狂言惊满坐，三重粉面一时回。
[唐]杜牧,《题武关》,碧溪留我武关东，一笑怀王迹自穷。郑袖娇娆酣似醉，屈原憔悴去如蓬。展开全文山墙谷堑依然在，弱吐强吞尽已空。今日圣神家四海，戍旗长卷夕阳中。
[唐]杜牧,《赠沈学士张歌人》,拖袖事当年，郎教唱客前。断时轻裂玉，收处远缲烟。展开全文孤直縆云定，光明滴水圆。泥情迟急管，流恨咽长弦。吴苑春风起，河桥酒旆悬。凭君更一醉，家在杜陵边。
[唐]杜牧,《朱坡绝句三首》,故国池塘倚御渠，江城三诏换鱼书。贾生辞赋恨流落，只向长沙住岁余。展开全文[文帝岁余思贾生。]烟深苔巷唱樵儿，花落寒轻倦客归。藤岸竹洲相掩映，满池春雨鸊鹈飞。乳肥春洞生鹅管，沼避回岩势犬牙。自笑卷怀头角缩，归盘烟磴恰如蜗。
[唐]杜牧,《逢故人》,故交相见稀，相见倍依依。尘路事不尽，云岩闲好归。展开全文投人销壮志，徇俗变真机。又落他乡泪，风前一满衣。
[唐]杜牧,《秋晚江上遣怀》,孤舟天际外，去路望中赊。贫病远行客，梦魂多在家。展开全文蝉吟秋色树，鸦噪夕阳沙。不拟彻双鬓，他方掷岁华。
[唐]杜牧,《逢故人》,年年不相见，相见却成悲。教我泪如霰，嗟君发似丝。展开全文正伤携手处，况值落花时。莫惜今宵醉，人间忽忽期。
[唐]杜牧,《怀钟陵旧游四首》,一谒征南最少年，虞卿双璧截肪鲜。歌谣千里春长暖，丝管高台月正圆。展开全文玉帐军筹罗俊彦，绛帷环珮立神仙。陆公馀德机云在，如我酬恩合执鞭。滕阁中春绮席开，柘枝蛮鼓殷晴雷。垂楼万幕青云合，破浪千帆阵马来。未掘双龙牛斗气，高悬一榻栋梁材。连巴控越知何事，珠翠沉檀处处堆。十顷平湖堤柳合，岸秋兰芷绿纤纤。一声明月采莲女，四面朱楼卷画帘。白鹭烟分光的的，微涟风定翠湉湉。斜辉更落西山影，千步虹桥气象兼。控压平江十万家，秋来江静镜新磨。城头晚鼓雷霆后，桥上游人笑语多。日落汀痕千里色，月当楼午一声歌。昔年行乐秾桃畔，醉与龙沙拣蜀罗。
[唐]杜牧,《出关》,朝缨初解佐江濆，麋鹿心知自有群。汉囿猎稀慵献赋，楚山耕早任移文。展开全文卧归渔浦月连海，行望凤城花隔云。关吏不须迎马笑，去时无意学终军。
[唐]杜牧,《题白云楼　[一作许浑诗，题作《汉水伤稼》》,西北楼开四望通，残霞成绮月悬弓。江村夜涨浮天水，泽国秋生动地风。展开全文高下绿苗千顷尽，新陈红粟万箱空。才微分薄忧何益，却欲回心学塞翁。
[唐]杜牧,《寄湘中友人》,莫念醉乡迷酒杯，流年长怕少年催。西陵水阔鱼难到，南国路遥书未回。展开全文匹马计程愁日尽，一蝉何事引秋来？相如已定题桥志，江上无由梦钓台。
[唐]杜牧,《长安送友人游湖南》,子性剧弘和，愚衷深褊狷。相舍嚣譊中，吾过何由鲜。展开全文楚南饶风烟，湘岸苦萦宛。山密夕阳多，人稀芳草远。青梅繁枝低，斑笋新梢短。莫哭葬鱼人，酒醒且眠饭。
[唐]杜牧,《秋感》,金风万里思何尽，玉树一窗秋影寒。独掩柴门明月下，泪流香袂倚阑干。
[唐]杜牧,《早春阁下寓直萧九舍人亦直内署，因寄书怀四》,御水初销冻，宫花尚怯寒。千峰横紫翠，双阙凭阑干。玉漏轻风顺，金茎淡日残。王乔在何处，清汉正骖鸾。
[唐]杜牧,《寄湘中友人》,莫恋醉乡迷酒杯，流年长怕少年催。西陵水阔鱼难到，南回路遥书未回。匹马计程愁日尽，一蝉何事引秋来。展开全文相如已定题桥志，江上无由梦钓台。
[唐]杜牧,《边上闻笳三首》,何处吹笳薄暮天？塞垣高鸟没狼烟。游人一听头堪白，苏武争禁十九年。展开全文海路无尘边草新，荣枯不见绿杨春。白沙日暮愁云起，独感离乡万里人。胡雏吹笛上高台，寒雁惊飞去不回。尽日春风吹不散，只应分付客愁来。
[唐]杜牧,《中秋日拜起居表晨渡天津桥即事十六韵献居守》,碧树康庄内，清川巩洛间。坛分中岳顶，城缭大河湾。广殿含凉静，深宫积翠闲。楼齐云漠漠，桥束水潺潺。展开全文过雨柽枝润，迎霜柿叶殷。紫鳞冲晚浪，白鸟背秋山。月拜西归表，晨趋北向班，鸳鸿随半仗，貔虎护重关。玉帐才容足，金樽暂解颜。迹留伤堕屦，恩在乐衔环。南省兰先握，东堂桂早攀。龙门君夭矫，莺谷我绵蛮。分薄嵇心懒，哀多庾鬓班。人惭公幹卧，频送子牟还。自睹宸居壮，谁忧国步艰。只应时与醉，因病纵疏顽。
[唐]杜牧,《宣城赠萧兵曹》,桂楫谪湘渚，三年波上春。舟寒句溪雪，衣故洛城尘。展开全文客道耻摇尾，皇恩宽犯鳞。花时去国远，月夕上楼频。赊酒不辞病，佣书非为贫。行吟值渔父，坐隐对樵人。紫陌罢双辙，碧潭穷一纶。高秋更南去，烟水是通津。
[唐]杜牧,《残句》,幽人听达曙，聊罢苏床琴。[《海录碎事》]鱼多知海熟，药少觉山贫。[以下《方舆胜览》]展开全文土控吴兼越，州连歙与池。山河地襟带，军镇国藩维。绿水棹云月，洞庭归路长。春桥垂酒幔，夜栅集茶樯。箬影沉溪暖，苹花绕郭香。《出守吴兴》经冬野菜青青色，未腊山梅树树花。[《优古堂诗话》]半破前峰月。
[唐]杜牧,《送隐者一绝》,无媒径路草萧萧，自古云林远市朝。公道世间唯白发，贵人头上不曾饶。
[唐]杜牧,《长安杂题长句六首》,觚棱金碧照山高，万国圭璋捧赭袍。舐笔和铅欺贾马，赞功论道鄙萧曹。展开全文东南楼日珠帘卷，西北天宛玉厄豪。[诗曰：鞗革金厄，盖小环。]四海一家无一事，将军携镜泣霜毛。晴云似絮惹低空，紫陌微微弄袖风。韩嫣金丸莎覆绿，许公鞯汗杏黏红。烟生窈窕深东第，轮撼流苏下北宫。自笑苦无楼护智，可怜铅椠竟何功。雨晴九陌铺江练，岚嫩千峰叠海涛。南苑草芳眠锦雉，夹城云暖下霓旄。少年羁络青纹玉，游女花簪紫蒂桃。江碧柳深人尽醉，一瓢颜巷日空高。束带谬趋文石陛，有章曾拜皂囊封。期严无奈睡留癖，势窘犹为酒泥慵。偷钓侯家池上雨，醉吟隋寺日沉钟。九原可作吾谁与，师友琅琊邴曼容。洪河清渭天池浚，太白终南地轴横。祥云辉映汉宫紫，春光绣画秦川明。草妒佳人钿朵色，风回公子玉衔声。六飞南幸芙蓉苑，十里飘香入夹城。丰貂长组金张辈，驷马文衣许史家。白鹿原头回猎骑，紫云楼下醉江花。九重树影连清汉，万寿山光学翠华。谁识大君谦让德，一毫名利斗蛙蟆。[圣上不受徽号。]
[唐]杜牧,《新转南曹未叙朝散初秋暑退出守吴兴书此篇以》,捧诏汀洲去，全家羽翼飞。喜抛新锦帐，荣借旧朱衣。展开全文且免材为累，何妨拙有机。宋株聊自守，鲁酒怕旁围。清尚宁无素，光阴亦未晞。一杯宽幕席，五字弄珠玑。越浦黄柑嫩，吴溪紫蟹肥。平生江海志，佩得左鱼归。
[唐]杜牧,《别鹤》,分飞共所从，六翮势摧风。声断碧云外，影孤明月中。青田归路远，月桂旧巢空。矫翼知何处，天涯不可穷。
[唐]杜牧,《题禅院》,觥船一棹百分空，十岁青春不负公。今日鬓丝禅榻畔，茶烟轻扬落花风。
[唐]杜牧,《吴宫词二首》,越兵驱绮罗，越女唱吴歌。宫尽燕声少，台荒麋迹多。茱萸垂晓露，菡萏落秋波。无复君王醉，满城颦翠蛾。展开全文香径绕吴宫，千帆落照中。鹳鸣山欲雨，鱼跃水多风。城带晚莎绿，池连秋蓼红。当年国门外，谁识伍员忠。
[唐]杜牧,《湖南正初招李郢秀才》,行乐及时时已晚，对酒当歌歌不成。千里暮山重叠翠，一溪寒水浅深清。展开全文高人以饮为忙事，浮世除诗尽强名。看著白蘋芽欲吐，雪舟相访胜闲行。
[唐]杜牧,《往年随故府吴兴公夜泊芜湖口今赴官西去再宿》,南指陵阳路，东流似昔年。重恩山未答，双鬓雪飘然。数仞惭投迹，群公愧拍肩。驽骀蒙锦绣，尘土浴潺湲。展开全文郭隗黄金峻，虞卿白璧鲜。貔貅环玉帐，鹦鹉破蛮笺。极浦沈碑会，秋花落帽筵。旌旗明迥野，冠珮照神仙。筹画言何补，优容道实全。讴谣人扑地，鸡犬树连天。紫凤超如电，青襟散似烟。苍生未经济，坟草已芊绵。往事惟沙月，孤灯但客船。岘山云影畔，棠叶水声前。故国还归去，浮生亦可怜。高歌一曲泪，明日夕阳边。
[唐]杜牧,《江上雨寄崔碣》,春半平江雨，圆文破蜀罗。声眠篷底客，寒湿钓来蓑。展开全文暗澹遮山远，空濛著柳多。此时怀旧恨，相望意如何？
[唐]杜牧,《闻开江相国宋下世二首》,权门阴进夺移才，驿骑如星堕峡来。晁氏有恩忠作祸，贾生无罪直为灾。展开全文贞魂误向崇山没，冤气疑从湘水回。毕竟成功何处是？五湖云月一帆开。月落清湘棹不喧，玉杯瑶瑟奠蘋蘩。谁令力制乘轩鹤，自取机沉在槛猿。位极乾坤三事贵，谤兴华夏一夫冤。宵衣旰食明天子，日伏青蒲不为言。
[唐]杜牧,《分司东都寓居履道叨承川尹刘侍郎大夫恩知上》,命世须人瑞，匡君在岳灵。气和薰北陆，襟旷纳东溟。展开全文赋妙排鹦鹉，诗能继鶺鴒。蒲亲香案色，兰动粉闱馨。周孔传文教，萧曹授武经。家童谙禁掖，厩马识金铃。性与奸邪背，心因启沃冥。进贤光日月，诛恶助雷霆。阊阖开时召，《箫韶》奏处听。水精悬御幄，云母展宫屏。捧诏巡汧陇，飞书护井陉。先声威虎兕，余力活蟭螟。荣重秦军箭，功高汉将铭。戈鋋回紫塞，干戚散彤庭。顺美皇恩洽，扶颠国步宁。禹谟推掌诰，汤网属司刑。稚榻蓬莱掩，膺舟巩洛停。马群先去害，民籍更添丁。猾吏门长塞，豪家户不扃。四知台上镜，三惑镜中瓶。雅韵凭开匣，雄芒待发硎。火中胶绿树，泉下劚青萍。五岳期双节，三台空一星。凤池方注意，麟阁会图行。寒暑逾流电，光阴甚建瓴。散曹分已白，崇直眼由青。赐第成官舍，佣居起客亭。松筠侵巷陌，禾黍接郊垌。宿雨回为沼，春沙淀作汀。鱼罾栖翡翠，蛛网挂蜻蜓。迟晓河初转，伤秋露已零。梦余钟杳杳，吟罢烛荧荧。字小书难写，杯迟酒易醒。久贫惊早雁，多病放残萤。雪劲孤根竹，风雕数荚蓂。转喉空婀娜，垂手自娉婷。胫细摧新履，腰羸减旧鞓。海边慵逐臭，尘外怯吞腥。隐豹窥重巘，潜虬避浊泾。商歌如不顾，归棹越南(氵灵)。
[唐]杜牧,《早秋》,疏雨洗空旷，秋标惊意新。大热去酷吏，清风来故人。展开全文尊酒酌未酌，晚花嚬不嚬。铢秤与缕雪，谁觉老陈陈。
[唐]杜牧,《新柳》,无力摇风晓色新，细腰争妒看来频。绿荫未覆长堤水，金穗先迎上苑春。展开全文几处伤心怀远路，一枝和雨送行尘。东门门外多离别，愁杀朝朝暮暮人。
[唐]杜牧,《惜春》,花开又花落，时节暗中迁。无计延春日，可能留少年。展开全文小丛初散蝶，高柳即闻蝉。繁艳归何处，满山啼杜鹃。
[唐]杜牧,《正初奉酬歙州刺史邢群》,翠岩千尺倚溪斜，曾得严光作钓家。越嶂远分丁字水，腊梅迟见二年花。展开全文明时刀尺君须用，幽处田园我有涯。一壑风烟阳羡里，解龟休去路非赊。
[唐]杜牧,《冬至日遇京使发寄舍弟》,远信初凭双鲤去，他乡正遇一阳生。尊前岂解愁家国，辇下唯能忆弟兄。展开全文旅馆夜忧姜被冷，暮江寒觉晏裘轻。竹门风过还惆怅，疑是松窗雪打声。
[唐]杜牧,《送牛相公出镇襄州》,盛时常注意，南雍暂分茅。紫殿辞明主，岩廊别旧交。展开全文危幢侵碧雾，寒旆猎红旓。德业悬秦镜，威声隐楚郊。拜尘先洒泪，成厦昔容巢。遥仰沉碑会，鸳鸯玉佩敲。
[唐]杜牧,《惜春》,春半年已除，其余强为有。即此醉残花，便同尝腊酒。展开全文怅望送春杯，殷勤扫花帚。谁为驻东流，年年长在手？
[唐]杜牧,《偶作》,才子风流咏晓霞，倚楼吟住日初斜。惊杀东邻绣床女，错将黄晕压檀花。
[唐]杜牧,《春申君》,烈士思酬国士恩，春申谁与快冤魂？三千宾客总珠履，欲使何人杀李园？
[唐]杜牧,《题宣州开元寺》,南朝谢脁城，东吴最深处。亡国去如鸿，遗寺藏烟坞。楼飞九十尺，廊环四百柱。高高下下中，风绕松桂树。展开全文青苔照朱阁，白鸟两相语。溪声入僧梦，月色晖粉堵。阅景无旦夕，凭阑有今古。留我酒一樽，前山看春雨。
[唐]杜牧,《晚泊》,帆湿去悠悠，停桡宿渡头。乱烟迷野岸，独鸟出中流。展开全文蓬雨延乡梦，江风阻暮秋。倘无身外事，甘老向扁舟。
[唐]杜牧,《题孙逸人山居》,长悬青紫与芳枝，尘刹无应免别离。马上多于在家日，樽前堪忆少年时。展开全文关河客梦还乡远，雨雪山程出店迟。却羡高人终此老，轩车过尽不知谁。
[唐]杜牧,《川守大夫刘公早岁寓居敦行里肆有题壁十韵》,旅馆当年葺，公才此日论。林繁轻竹祖，树暗惜桐孙。炼药藏金鼎，疏泉陷石盆。散科松有节，深薙草无根。展开全文龙卧池犹在，莺迁谷尚存。昔为扬子宅，今是李膺门。积学萤尝聚，微词凤早吞。百年明素志，三顾起新恩。雪耀冰霜冷，尘飞水墨昏。莫教垂露迹，岁晚杂苔痕。
[唐]杜牧,《酬张祜处士见寄长句四韵》,七子论诗谁似公，曹刘须在指挥中。荐衡昔日知文举，乞火无人作蒯通。展开全文北极楼台长挂梦，西江波浪远吞空。可怜故国三千里，虚唱歌词满六宫。
[唐]杜牧,《寄宣州郑谏议》,大夫官重醉江东，潇洒名儒振古风。文石陛前辞圣主，碧云天外作冥鸿。展开全文五言宁谢颜光禄，百岁须齐卫武公。再拜宜同丈人行，过庭交分有无同。
[唐]杜牧,《醉题》,金镊洗霜鬓，银觥敌露桃。醉头扶不起，三丈日还高。
[唐]杜牧,《奉送中丞姊夫俦自大理卿出镇江西叙事书怀因》,惟帝忧南纪，搜贤与大藩。梅仙调步骤，庾亮拂櫜鞬。展开全文一室何劳扫，三章自不冤。精明如定国，孤峻似陈蕃。灞岸秋犹嫩，蓝桥水始喧。红旓挂石壁，黑矟断云根。滕阁丹霄倚，章江碧玉奔。一声仙妓唱，千里暮江痕。私好初童稚，官荣见子孙。流年休挂念，万事至无言。玉辇君频过，冯唐将未论。佣书酬万债，竹坞问樊村。
[唐]杜牧,《归家　[一作赵嘏诗，题作《到家》。]》,稚子牵衣问，归来何太迟？共谁争岁月，赢得鬓边丝？
[唐]杜牧,《歙州卢中丞见惠名酝》,谁怜贱子启穷途，太守封来酒一壶。攻破是非浑似梦，削平身世有如无。展开全文醺醺若借嵇康懒，兀兀仍添宁武愚。犹念悲秋更分赐，夹溪红蓼映风蒲。
[唐]杜牧,《自宣城赴官上京》,潇洒江湖十过秋，酒杯无日不迟留。谢公城畔溪惊梦，苏小门前柳拂头。展开全文千里云山何处好？几人襟韵一生休？尘冠挂却知闲事，终把蹉跎访旧游。
[唐]杜牧,《将赴池州道中作》,青阳云水去年寻，黄绢歌诗出翰林。投辖暂停留酒客，绛帷斜系满松阴。展开全文妖人笑我不相问，道者应知归路心。南去南来尽乡国，月明秋水只沉沉。
[唐]杜牧,《子规　[一作李白诗，题作《宣城见杜鹃花》》,蜀地曾闻子规鸟，宣城又见杜鹃花。一叫一回肠一断，三春三月忆三巴。
[唐]杜牧,《冬日五湖馆水亭怀别》,芦荻花多触处飞，独凭虚槛雨微微。寒林叶落鸟巢出，古渡浪高鱼艇稀。展开全文云抱四山终日在，草荒三径几时归。江城向暝东风急，一半乡愁闻捣衣。
